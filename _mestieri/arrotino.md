---
title: Fabbro + Arrotino
image: 
  path: /assets/images/mestieri/1200/fabbro+arrotino-1_1200.jpg
  thumbnail: /assets/images/mestieri/400/fabbro+arrotino-1_400.jpg
  caption: "Il fabbro e l'arrotino"
---


La figura del fabbro era spesso associata a quella del Dio del fuoco e degli inferi, Efesto (Vulcano per i romani). Questo legame conferiva al mestiere del fabbro un'aura magica e mistica, che lo ha accompagnato fino ai nostri tempi. I primi fabbri probabilmente riscaldavano il ferro nei fuochi di legna. 

<!-- more -->

In seguito scoprirono che la legna convertita in carbone produceva un fuoco migliore, la cui intensità poteva essere aumentata con soffi d'aria. Nel Medioevo il mestiere del fabbro si specializzò ulteriormente: il fabbro era colui che lavorava con il piombo e il ferro, mentre il maniscalco era lo specialista nella fabbricazione e nell'allestimento di ferri di cavallo. Il mestiere del fabbro, soprattutto quello specializzato nella forgiatura di armi, andava a braccetto col mestiere dell'arrotino che è colui che affila le lame delle armi, rendendole più taglienti e performanti.
