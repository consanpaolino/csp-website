---
layout: page
title: Origini storiche dei terzieri di Lucca
permalink: /terzieri-lucca
---

Intorno all'anno 1000 la maggior parte delle città italiane erano divise in **regioni** e la più comune era la divisione per porte. Lucca intorno alla metà dell’ anno 1000 era divisa in cinque regioni, quattro portavano i nomi delle porte della città: S. Pietro, S. Gervasio, S. Donato e S. Frediano e una Porta di Borgo S. Frediano (attualmente Porta di Borgo).

Ciascuna Regione con elezioni popolari eleggeva il **gonfaloniere** che regolava la vita civile e sociale della comunità di appartenenza. Le Regioni vennero divise in **contrade** sotto la reggenza di un **priore** e in ogni contrada, oltre alla magistratura civile, esisteva una divisione militare detta Società d'Armi del popolo che venne istituita nel 1198. A seguito del naturale aumento della popolazione e l'ampliamentodel perimetro della città il numero delle contrade aumentò fino a diciassette.

Diversi cambiamenti sconvolsero la vita lucchese e in una riunione del 2 febbraio 1370 gli Anziani della città nominarono **L'Offizio** composta da dodici cittadini per cercare insieme una nuova regolamentazione delle zone civiche esistenti. Questa collaborazione portò ad una riduzione delle contrade e le ricondusse all'antica realtà dei terzieri.

Dopo la liberazione di Lucca dai Pisani nel 1369 la città venne nuovamente sistemata dalla commissione e divisa in **tre terzieri**.

I terzieri vennero approvati il 20 luglio 1653:

* Terziere di **San Paolino**;
* Terziere di **San Salvatore**;
* Terziere di **San Martino**;

Ciascuno aveva un proprio stemma che venne riportato sul vessillo comunale.Il terziere era diviso in **Gonfaloni**, che a loro volta erano divisi in 4 **Pennoni**.

Per il terziere di **San Paolino**:

* Gonfalone della _Sirena_: pennoni di S.Tomeo, S.Giorgio, S.Masseo e S.Maria Corteorlandini;
* Gonfalone della _Luna_: pennoni di S.Dalmazio, S.Giusto, S.Pietro, S.Maria;
* Gonfalone del _Granchio_: pennoni di S.Maria Filicorbi, S.Alessandro, S.Maria Rotonda e della Magione;
* Gonfalone del _Falcone_: pennoni di S.Donato, S.Giustina, S.Pellegrino e Ospedale di S.Matteo;

![](https://78.media.tumblr.com/69b334d1d17c981316881aaf3438c1d4/tumblr_inline_ob66d72SEz1qbpldy_500.png) ![](https://78.media.tumblr.com/e3405d67f9c25a56aa451acd11e5c302/tumblr_inline_ob66djyCoE1qbpldy_500.png) ![](https://78.media.tumblr.com/bbf5cb177690eea4f57046f732ff8563/tumblr_inline_ob66dpVZbT1qbpldy_500.png) ![](https://78.media.tumblr.com/fab5b0c4578ce0eaca1b8ce4cf7ab0f1/tumblr_inline_ob66dxrUeQ1qbpldy_500.png)

Per il terziere di **San Salvatore**:

* Gonfalone del Sole
* Gonfalone della Corona
* Gonfalone della Rosa
* Gonfalone del Gallo

![](https://78.media.tumblr.com/5d1aea82b9291d77abdf57657760111e/tumblr_inline_ob66f0vxHE1qbpldy_500.png) ![](https://78.media.tumblr.com/b9112353f4803a5797455bac927d2632/tumblr_inline_ob66f7XPZe1qbpldy_500.png) ![](https://78.media.tumblr.com/b00996c6107fea8b94577a4aded3ef6f/tumblr_inline_ob66fesKCR1qbpldy_500.png) ![](https://78.media.tumblr.com/d021632bf329a66b71b64d7a2a72f873/tumblr_inline_ob66fiSgkS1qbpldy_500.png)

Per il terziere di **San Martino**:

* Gonfalone della Rota
* Gonfalone del Pappagallo
* Gonfalone della Stella
* Gonfalone del Cavallo

![](https://78.media.tumblr.com/74e253ec4e652f6679c599ebea7723f3/tumblr_inline_ob66gaIHku1qbpldy_500.png) ![](https://78.media.tumblr.com/0851af2d9abfda9fefa798edba9f6007/tumblr_inline_ob66gfm6m41qbpldy_500.png) ![](https://78.media.tumblr.com/4eb704d03850e61c7b963fc15cddaab0/tumblr_inline_ob66gmwm7B1qbpldy_500.png) ![](https://78.media.tumblr.com/3b8a7105dbc5a328dd6d726f80fbae21/tumblr_inline_ocfojtDTMX1qbpldy_500.png)

Il terziere di San Paolino, simbolo del **patrono cittadino**, ebbe sempre il posto d'onore e la precedenza nella cariche; di seguito il terziere di San Salvatore situato nel centro della città quello **più ricco** con attività commerciali e il terziere di San Martino molto più grande e il **meno abitato**. Le divisioni dei gonfaloni vennero chiamati pennoni o quartieri.

La suddivisione della città in terzieri e quartieridurò fino alla scomparsa della Repubblica. Con la venuta dei Baciocchiil 22 settembre 1802 la città venne **divisa in sestieri** e rimase così fino al Ducato Borbonico. I sestieriebbero nomi delle Chiese: S. Francesco, S. Paolino, S. Agostino, S. Martino e S. Michele, solo la zona di S. Fredianovenne chiamata dell'Università.

Questa fu l'ultima divisione del territorio interno alle Mura Urbane e durante il Regime si ripristinò l'antica divisione rionale. Oggi sono pochii quartieri testimoni della storia e del passato della città che cercano di renderla percepibile e nota al maggior numero di persone.

## Riferimenti e Bibliografia

* Storia di Lucca dall'origine fino a tutto il 1817, marchese Antonio Mazzarosa;
* Memorie e documenti per servire alla storia di Lucca, La divisione rionale di Lucca nella storia della Citta,R. Caras, Lucca 1928;
* Appunti sull’antica divisione rionale della città di Lucca, E.Barsotti, Tip. A. Amadei, Lucca 1907

Rimani connesso con noi, **[iscriviti alla newsletter](https://consanpaolino.org/news)**!