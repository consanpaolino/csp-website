---
layout: page
title: Chi Siamo
permalink: /about
redirect_from:
  - /about/
  - /balestrieri-lucca
---

![foto gruppo contrade san paolino](/images/contrade-san-paolino.jpg)

L’Associazione Contrade San Paolino (ACSP) nasce a **Lucca** nel 1991 con rogito
del notaio Puliti il 27 Febbraio, e diviene operativa dal 1994, con l’intento
di rievocare le origini e la storia di Lucca durante il periodo medioevale. È
iscritta nel **registro del volontariato** (legge 266/91) dal 6 Febbraio 2004 al
nr. 31, ed è inserita nell'**elenco regionale delle associazioni e
manifestazioni di rievocazione e ricostruzione storica**, previsti dalla Legge
Regionale 5/2012. Il periodo storico di riferimento è quello della metà del XIV
secolo.

![regione toscana](/images/regtosc.png){: .align-right}

Dal 1994, anno della prima edizione, organizza ogni anno la sera dell'11 Luglio
la **Luminara di San Paolino**, un corteo storico per le vie del centro fino
alla Basilica di San Paolino, a cui partecipano i vari gruppi storici della
lucchesia e gruppi amici dell'associazione. L'intero centro storico di Lucca
viene immerso in un'atmosfera d'altri tempi, con le strade illuminate da torce e
addobbate dalle bandiere del terziere San Paolino.
Dal 2006 partecipa anche alla Luminara di Santa Croce, la sera del 13 Settembre.

Durante il mese di giugno, dal 2015, organizza la manifestazione **Lucca
Medievale** che comprende, in due giorni di festa, mercatino medievale,
falconieri, spettacoli di strada, musica e il Torneo dei Balestrieri in Onore de
lo Santo Francesco. L'edizione 2018 ha superato tutte le aspettative di
partecipazione da parte del pubblico che fa presagire scenari di crescita per
questa manifestazione.

![litab lega italiana tiro alla balestra](/images/litab.gif){: .align-right}

L'associazione è affiliata alla **Lega Italiana Tiro Alla Balestra** (LITAB) dal
1995, e ogni anno è impegnata a tenere alto il nome di Lucca durante il
campionato nazionale, a cui partecipano 13 città provenienti da tutta Italia. Ha
organizzato a Barga nel Settembre 2003 il XIX Campionato Italiano Balestre da Banco LITAB e ha preso l'incarico di organizzare il [XXXIV
Campionato Italiano Balestre da Banco LITAB per il Settembre
2018](/campionato-litab-lucca-2018).

Nel 2017 l'Associazione ha dato vita al terzo Palio cittadino, denominato
**Palio delle Contrade San Paolino**, al quale possono partecipare solamente i
balestrieri aderenti al Terziere di San Paolino, suddivisi per Contrada o
Gonfalone. Il bersaglio è la classica Brocca (Corniolo) e il Palio dipinto da
un'artista va alla Contrada cui appartiene il Primo et Meliore.

A fine 2017, pubblichiamo il [primo album fotografico dell'associazione](http://www.blurb.com/b/8353950-contrade-san-paolino-2017) tramite l'editore online Blurb.

Nel 2018, prende vita per il 1° di Maggio il **Palio dei Balistarii della Repubblica di Lucca**, come voluto da Castruccio Castracani nell'[ordo pro balistarii](/ordo-pro-balistarii), al quale possono partecipare tutti i possessori di balestra di Lucca.

Oltre ai balestrieri, il gruppo dei giovani tamburini, insieme agli altri
figuranti, contribuiscono a creare e mantenere un importante punto di
aggregazione sociale per tutti gli abitanti di Lucca e zone limitrofe,
interessati a conoscerne la storia e viverla in prima persona.

[Contattaci](/contatti/) per avere maggiori informazioni, e per non perdere i
prossimi eventi, [Iscriviti alla nostra newsletter](/newsletter/).