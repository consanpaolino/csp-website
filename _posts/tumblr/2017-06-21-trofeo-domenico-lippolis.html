---
layout: post
title: Trofeo Domenico Lippolis
date: '2017-06-21T21:59:34+02:00'
categories:
  - news
tags:
  - balestrieri
  - ventimiglia
  - amarcord
tumblr_url: https://consanpaolino.org/post/162095402668/trofeo-domenico-lippolis
---
<figure data-orig-width="3872" data-orig-height="2592" class="tmblr-full"><img
src="/tumblr_files/tumblr_inline_orozcataqY1qbpldy_540.jpg" alt="image"
data-orig-width="3872" data-orig-height="2592"/></figure><p>Al XXXIII Campionato
nazionale LITAB, grazie al primo posto ottenuto dal nostro maestro d’armi Mauro
Tolomei, abbiamo ricevuto il trofeo intitolato a Domenico Lippolis, balestriere
della compagnia di Ventimiglia.</p><p>Curiosi di conoscerne la storia, abbiamo
chiesto agli amici ventimigliesi di inviarcela, che ripubblichiamo volentieri
qui di seguito.</p>

<!-- more -->

<h2>DOMENICO LIPPOLIS detto MINGUCCIO</h2><p>«Dumenega matin,
mi sun au Campu de Tiru, versu növ’ure, pe’ deix’ure t’aspeitu, che gh’è da fa’
caiche travaglietu». Ad ogni primavera, da quando era in pensione: «Ven a
stagiun bona, au dopusdernà, versu tre ure, mi vagu a fa’ dui tiri, cun a
balestra antiga. Ti sai che ghe sun, fate ve’». Con queste accattivanti
premesse, Minguccio teneva unito il nucleo attivo della Compagnia Balestrieri.
«Se nu’ ti gh’ài de megliu, fermite a mangià cun nui, se famu in cundigliun e in
bisteca insci’a grixéla». Al termine della cenetta rustica, al Campo, che finiva
per essere pantagruelica, ancorché amava tenere la dispensa sempre ben fornita,
era consuetudine intavolare due mani alla “belota”, nelle quali difficilmente
concedeva il benché minimo “atout” agli avversari.<br/></p><p>Qualunque attrezzo
mancasse, qualsiasi minuteria servisse ai balestrieri, il beneficiario della
richiesta era: «Minguccio, ti ghe l’ài in scaupeletu, pe’ purré turnìme ina
vereta». Quando non trascorreva mezz’ora a tornire egli stesso il legno di
dardo, per poi farne dono al balestriere poco intraprendente. Oppure, ricordando
l’ottimo apprendistato da fabbro ferraio, forniva il “bagaglio” della Compagnia
di irrinunciabili opere d’uso.</p><p>Nell’organizzare le trasferte teneva conto
d’ogni minimo particolare, non dimenticando proprio nulla. Tanto che ad uno
degli ultimi impegni esterni della Compagnia, quando lui stava già poco bene, i
nostri amici hanno dimenticato addirittura il bancaccio in magazzino. Si era
fatto una bella risata quando gliel’avevano raccontata, scuotendo il suo
dignitoso capo canuto.</p><p>Molte delle istituzioni sorte nell’ambito
dell’Agosto Medievale hanno trovato in Minguccio un caparbio propugnatore. Suo è
stato l’embrione di quella che diventò la Comitiva Medievale: infatti
sollecitava continuamente l’amico taggese Tomaso, per ottenere una curata
realizzazione dei tanti indispensabili costumi d’epoca.</p><p>Gli Sbandieranti e
le Tamburine della Rappresentativa ricordano i suoi molteplici interventi per
addolcire la loro giovanile attività, per la quale era disponibile sempre,
ovunque e comunque.</p><p>Anche nella Croce Verde degli anni cinquanta, quando
era stato nominato «Direttore Tecnico» per i servizi, dedicando molto del suo
tempo libero, aveva predisposto un eccellente organico ed una funzionale
macchina organizzativa. Come donatore di sangue aveva raggiunto il massimo dei
prelievi, contribuendo anche all’allargamento della base donatoriale, in équipe
con il suo caro amico Dario.</p><p>Alla fondazione del Sestiere Cuventu era
stato presente, dando anche a questo sodalizio il massimo della organicità, fin
quando andato in pensione - preferì dedicarsi alla sua ardita balestra. Non
soddisfatto del suo primo teniere, ne aveva costruito uno, migliorandone
notevolmente le prestazioni, che lo portarono al secondo posto nel Torneo
nazionale del 1988. Campione di maggio nel 1991, al Funtanin, e vincitore di
numerosissimi Tornei.</p><p>Aveva ricevuto il suo cognome greco nascendo nel
1928 a Putignano, famosa città di Puglia, ma era giunto ancor bimbo nella sua
Ventimiglia, dove il padre era venuto a sbrigare compiti di giardiniere.</p><p>A
metà degli anni cinquanta lui stesso, che aveva seguito le orme paterne, era
passato a dirigere i giardinieri comunali, organizzando un efficiente vivaio ed
un efficace interventismo su aiuole ed alberi, fino ai sessant’anni della
pensione, raggiunti nel 1989.</p><p>Anche Adriana Caramello, sua moglie, aveva
raggiunto la pensione in quel tempo.</p><p>Ora, dal momento che, fin dal 1984
della fondazione, non poteva fare a meno di seguire Minguccio nelle trasferte
della Compagnia, dotata dello specifico costume medievale che gli aveva donato;
da quel momento non ha potuto fare a meno di frequentare maggiormente il Campo
di Tiro, dove pranzi e cene si moltiplicavano incessantemente e lei dava una
mano.</p><p>Nel marzo del 1993 Minguccio ci ha lasciati, ma sta seguendo da
vicino i suoi balestrieri.</p>
