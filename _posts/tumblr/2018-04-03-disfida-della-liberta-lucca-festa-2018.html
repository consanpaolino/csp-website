---
layout: post
title: Balestrieri pronti per la 2° Disfida della Libertà
date: '2018-04-03T08:09:36+02:00'
categories:
  - eventi
tags:
  - lucca
  - balestrieri
  - litab
  - festa della libertà
tumblr_url: https://consanpaolino.org/post/172546022223/disfida-della-libertà-lucca-festa-2018
redirect_from:
  - /2018-04-03-disfida-della-libertà-lucca-festa-2018/
---
<p>Riprendono le attività dei balestrieri di Contrade San Paolino con la gara di
tiro &ldquo;<em>2° Disfida della Libertà</em>&rdquo; in abiti civili, il
prossimo <strong>8 Aprile</strong>, aperta al pubblico presso il <strong>Campo
Tiri della Repubblica di Lucca</strong> situato in Via Pattana a Pontetetto
(traversa di Viale San Concordio).</p>

<p>Alla gara prenderanno parte anche i balestrieri provenienti da altre città
aderenti alla LITAB (Lega Italiana Tiro Alla Balestra): Chioggia, Gualdo Tadino,
Terra del Sole, Ventimiglia, ed è la prima occasione in cui il campo tiri di
recente realizzazione viene utilizzato per una gara a cui prendono parte altre
compagnie.</p>

<!-- more -->

<p>L'occasione è per la <strong>Festa della Libertà</strong>: l'8 aprile 1369,
l'imperatore Carlo IV liberò la città di Lucca ed i suoi territori dalla
dominazione pisana.</p>

<p>Da quel momento, la parola <strong>LIBERTAS</strong> campeggia sullo stemma
Bianco-Rosso di Lucca, e la prima domenica dopo Pasqua si continua ancora oggi a
ricordare questo evento che diede inizio ai 430 anni di storia della Repubblica
di Lucca, fino all'arrivo di Napoleone nel 1799, in cui diventò un protettorato
francese.</p>

<p>La mattina l'associazione prenderà parte al <strong>corteo storico</strong>
da Porta San Pietro verso Piazza San Martino. Una volta raggiunta la piazza,
tutti i gruppi storici confluiranno nella Cattedrale di San Martino, dove è
prevista la SS. Messa per le 10.30, a cui prenderanno parte anche le autorità
cittadine.</p>

<p>L'inizio della disfida è alle ore 15.00, quando si susseguiranno diverse
sessioni di tiro per la gara a squadre, e proseguiranno con una seconda sessione
per la gara di tiro individuale. Chiude la giornata la cerimonia di premiazione
dei vincitori, prevista per le ore 18.00.</p>

<p><img src="https://i.imgur.com/wPMZWfk.png" alt="Locandina evento"/></p>
