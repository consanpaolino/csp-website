---
layout: post
title: I balestrieri di San Paolino vincono il torneo di Lucca Medievale 2017
date: '2017-06-26T22:25:58+02:00'
categories:
  - albo
tags:
  - lucca
  - lucca medievale
  - balestrieri
redirect_from: /post/162288980793/lucca-medievale-torneo-santo-francesco-2017
---
<figure data-orig-width="2993" data-orig-height="2003" class="tmblr-full"><img
src="/tumblr_files/tumblr_inline_os68qyje2t1qbpldy_540.jpg" alt="image"
data-orig-width="2993" data-orig-height="2003"/></figure><p>Ad appena due
settimane dall'ultimo Campionato nazionale di balestra LITAB, dove
l’Associazione Contrade San Paolino ha ottenuto il terzo posto, i balestrieri
lucchesi si sono distinti nuovamente nella manifestazione “<b>Lucca
Medievale</b>”, ottenendo la vittoria al “II° Torneo dei Balestrieri in onore
dello Santo Francesco”. Con <b>316 punti contro i 313</b> della Compagnia
Balestrieri di Volterra, attuali detentori del titolo di Campioni Italiani 2017,
i balestrieri di San Paolino si sono infatti aggiudicati il Palio realizzato
appositamente dal Prof. Giovanni Lorenzetti.</p><p>Il torneo è stato il culmine
della manifestazione tenutasi in Piazza San Francesco, riuscendo ad attirare
turisti e famiglie, nonostante il grande caldo, grazie alla presenza di un
variopinto mercatino di arti e artigiani, e di numerosi ed apprezzati spettacoli
di strada. Inoltre, novità di quest’anno, Lucca Medievale ha avuto l’onore di
ospitare la Contrada La Cervia, gruppo storico di Pietrasanta nonché una delle
contrade partecipanti al Palio dei Micci di Querceta. Tutto ciò ha reso il fine
settimana medievale ricco di attività, alla riscoperta di antiche tradizioni e
nella ricerca di una sempre migliore promozione della nostra amata Città di
Lucca.</p><p>Prossimo appuntamento alla Luminara di San Paolino la sera dell’11
luglio.</p>
