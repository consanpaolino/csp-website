---
layout: post
title: Nuovo consiglio direttivo e presentazione calendario eventi 2018
date: '2018-01-27T17:49:52+01:00'
categories:
  - news
  - associazione
tags:
  - direttivo
  - elezioni
redirect_from: /post/170191646458/nuovo-consiglio-calendario-eventi-2018
---
<p>Lunedì scorso si sono tenute le elezioni del nuovo consiglio direttivo delle
Contrade San Paolino che resterà in carica per i prossimi tre anni.</p><p>Vista
la sempre crescente richiesta di impegno nell’organizzazione e il coordinamento
delle nuove manifestazioni, la composizione del nuovo organo direttivo ha una
vitale importanza per il raggiungimento degli obiettivi prefissati.</p>

<!-- more -->

<p>Nella lista dei membri del nuovo direttivo troviamo i nomi già conosciuti del
<b>precedente consiglio</b>: Paolo Gianni, Tolomei Mauro, Barsanti Giovanni,
Lagordi Dino e Puccetti Mario. A questi si sono aggiunti i <b>nuovi
consiglieri</b>: Bertolacci Stefania, Bertolucci Gianluca, Mazzei Massimo,
Toraldo Giovanni e Viviani Luca. Resta aperta la nomina del nuovo presidente e
dell’esecutivo che si terrá questo martedì.</p><p>Il primo atto del nuovo
consiglio è stato la presentazione di tutte le manifestazioni che saranno
organizzate durante l’anno 2018 a Lucca. Si inizia con la <b>2° Disfida della
Libertà</b> l’8 aprile, torneo dei balestrieri insieme ad altre compagnie ospiti
che si terrà al campo tiri di Pontetetto (Via Pattana). Dopo poco più di un mese
la novità dell’anno, il <b>1° Palio della Repubblica di Lucca</b>, previsto per
il 13 maggio. A giugno (dal 1 al 3) è il turno dell’ormai sempre attesa <b>Lucca
Medievale</b>, che quest’anno si sposterà nell’area Porta San Donato per
aumentare gli spazi espositivi ed avere accesso all’Ex-Cavallerizza per
organizzare conferenze e mostre. Anche per questa edizione è prevista una
disfida fra i balestrieri di San Paolino e una compagnia ospite, per il 4°
Torneo dei balestrieri in onore dello Santo Francesco.</p><p>Arriviamo a Luglio,
con i <b>giorni di San Paolino</b> dell’11 e 12, che nonostante la lunga
tradizione probabilmente saranno spostate in date da definire a causa della
concomitanza con due grossi concerti nel cartellone del Summer Festival: prima
Roger Waters e poi i Gorillaz.</p><p>E’ ancora attiva la raccolta firme sul sito
<a
href="https://www.change.org/p/lucca-summer-festival-nessun-concerto-del-lucca-summer-festival-durante-i-festeggiamenti-del-santo-patrono"
target="_blank">change.org</a> con cui l’associazione vuol cercare di
sensibilizzare gli organizzatori del <b>Summer Festival</b> e i cittadini di
Lucca al rispetto di queste feste che sono tenute vive solo per la volontà delle
associazioni di rievocazione storica di Lucca.</p><p>A settembre l’evento più
atteso, il <b>XXXIV Campionato Italiano LITAB</b>, in cui Lucca ospiterà le 13
compagnie di balestrieri provenienti da tutta Italia, nel weekend dell’8 e 9.
Poco più tardi, il <b>2° Palio delle Contrade San Paolino</b>, previsto per il
29 settembre.</p><p>A chiudere l’anno, la seconda edizione di<b> Frecce e
Bandiere di Natale</b>, il 2 dicembre.</p><p>Tutti i programmi degli eventi
saranno pubblicati sulla <a href="https://consanpaolino.org/news"
target="_blank">newsletter</a> e sui social network gestiti dall’associazione
Contrade San Paolino (<a href="https://fb.com/consanpaolino"
target="_blank">facebook</a>, <a href="https://instagram.com/consanpaolino"
target="_blank">instagram</a>, <a href="https://twitter.com/consanpaolino"
target="_blank">twitter</a>).</p><figure data-orig-width="3724"
data-orig-height="2793" class="tmblr-full"><img
src="/tumblr_files/tumblr_inline_p383vsld2S1qbpldy_540.jpg"
alt="image" data-orig-width="3724" data-orig-height="2793"/></figure>
