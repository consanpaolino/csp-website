---
layout: post
title: La Luna vince il primo Palio delle Contrade San Paolino
date: '2017-10-03T08:02:37+02:00'
categories:
  - news
  - albo
tags:
  - lucca
  - palio
tumblr_url: https://consanpaolino.org/post/165997468768/luna-vince-primo-palio-contrade-san-paolino
---
<p>Lo scorso weekend è stato recuperato il primo<i> Palio delle Contrade San Paolino</i>, rinviato il 10 settembre scorso a causa delle avverse condizioni meteo. La manifestazione si è svolta nel giardino antistante l’Ex-Cavallerizza (Porta San Donato), dove le <i>Contrade San Paolino</i> si sono avvicendate insieme agli <i>Sbandieratori e Musici Città di Lucca</i> per intrattenere il pubblico durante tutta la giornata di domenica.<br/></p><figure data-orig-width="1549" data-orig-height="1031" class="tmblr-full"><img src="/tumblr_files/tumblr_inline_ox9dxx6wbc1qbpldy_540.jpg" alt="image" data-orig-width="1549" data-orig-height="1031"/></figure><p>Nel primo pomeriggio la manifestazione ha avuto il culmine con il corteggio che ha attraversato le strade del <b>terziere San Paolino</b> fino a Piazza San Michele, per poi imboccare Via San Paolino. Dopo il tributo al santo patrono di fronte al sagrato della chiesa, il corteo ha fatto ritorno all’<b>accampamento</b> per dare inizio alla disputa. Le esibizioni sono state seguite da moltissimi spettatori assiepati lungo le <b>mura urbane</b> ed intorno alle transenne disposte a limitazione del giardino.</p><p>Come in tante altre occasioni, la nostra Lucca ha saputo creare una suggestiva cornice per il pubblico che ha potuto ammirare l’esibizione degli <i>Sbandieratori e Musici Città di Lucca</i>, <b>pluridecorati campioni italiani</b> nella Lega Italiana Sbandieratori, e l’accampamento medievale con tenda e vari giochi a tema per i bambini allestito dalle <i>Contrade San Paolino</i>.</p><figure data-orig-width="1920" data-orig-height="1278" class="tmblr-full"><img src="/tumblr_files/tumblr_inline_ox9dxpLXFe1qbpldy_540.jpg" alt="image" data-orig-width="1920" data-orig-height="1278"/></figure><p>La manifestazione si è conclusa con la disputa del <b>1° Palio delle Contrade San Paolino</b>, che ha ufficialmente chiuso l’impegnativa stagione agonistica dei balestrieri, dopo il terzo posto ottenuto al campionato nazionale <b>LITAB</b>, e la vittoriosa gara contro i campioni italiani in carica di Volterra a <b>Lucca Medievale</b>.</p><p>Al tiro fra i 21 balestrieri, ha prevalso <b>Massimo Mazzei</b> (Contrada della Luna), che con un bellissimo centro si è aggiudicato il primo posto, seguito da <b>Alessandro Guidi</b> (Contrada del Granchio), <b>Francesco Bianchini</b> (Contrada della Luna) e <b>Luca Viviani</b> (Contrada del Falcone). I primi 4 classificati sono stati premiati dal Vicesindaco Giovanni Lemucchi e dal Sindaco Alessandro Tambellini. Alla vincitrice Contrada della Luna è stato consegnato il palio e la brocca dipinti dall’artista lucchese Lorna Ventura.</p><figure data-orig-width="1920" data-orig-height="1278" class="tmblr-full"><img src="/tumblr_files/tumblr_inline_ox8gnby4q31qbpldy_540.jpg" alt="image" data-orig-width="1920" data-orig-height="1278"/></figure><blockquote><p><i>Scatti di <a href="https://www.facebook.com/giacomo.bini" target="_blank">Giacomo Bini</a></i></p></blockquote>
