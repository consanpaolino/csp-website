---
layout: post
title: Arrivano le balestre firmate San Paolino
date: '2017-12-24T12:41:46+01:00'
tags:
- consanpaolino
- balestre
- litab
tumblr_url: https://consanpaolino.org/post/168888369518/costruzione-balestre-banco
---
<p>
Questo Natale resterà ben impresso ai 6 balestrieri
dell’associazione Contrade San Paolino che hanno ricevuto la prima
<b>sfornata di balestre da banco</b> interamente <b>progettate e
realizzate dall’associazione</b> durante gli ultimi mesi di
quest’anno.</p><p>
Il primo prototipo ha visto la luce l’anno scorso, senza non pochi
problemi come la reperibilità di professionisti con attrezzature e
capacità necessarie a soddisfare le richieste di lavorazione. Tutti
i pezzi realizzati sono stati progettati con <b>simulazioni su
software CAD</b> prima di essere realizzati. Dopodiché i ripetuti
test sul campo hanno via via perfezionato il prototipo che è
arrivato ad avere <b>caratteristiche uniche</b> rispetto alle altre
balestre ad oggi in uso.</p><p>
Uno dei segreti è custodito nella scatola della leva di sgancio, che
conferisce alla stessa una corsa di pochi millimetri che richiede al
tiratore sforzi contenuti, riducendo la possibilità di errore
durante le fasi finali di tiro. La realizzazione dei componenti in
ferro è interamente realizzata con <b>macchinari centesimali</b>
all’avanguardia che li rendono <b>tutti identici fra loro</b> con
precisione millimetrica e quindi facilmente sostituibili in caso di
rottura o usura.</p><p>
I <b>tenieri in legno</b> di noce sono trattati solo con olio di lino e
gomma lacca, per cercare di coniugare la storicità con la semplicità
in fase di realizzazione.</p><p>Gli <b>archi </b>sono stati prodotti in Umbria, grazie al rapporto di amicizia e collaborazione con la <i>Compagnia Balestrieri Città di Montefalco</i>.<br/></p><p>
La <b>sicurezza </b>è uno dei cardini del progetto: l’arco, che è
da sempre soggetto a pericolose rotture, è costruito con acciai
certificati idonei a sopportare le particolari sollecitazioni a cui è
sottoposto durante ogni tiro ed è dotato di fasce di sicurezza per
tutta la sua lunghezza. È inoltre presente una sicura regolabile in
modo da evitare sganci non voluti. 
</p><p>
L’associazione ha fortemente <b>investito su questo progetto</b>,
che la porta nell’avanguardia della costruzione di balestre,
potendo quindi contare solo su se stessa per armare e manutenere le
armi dei propri associati, insieme al progetto dei <a href="/2016-12-26-nuovo-martinetto-balestra-da-banco/" target="_blank"><b>martinetti</b></a>,
necessari al caricamento della balestra, e alle <b>verrette</b>, i
dardi lanciati a più di 140 km/h verso il bersaglio.</p><figure data-orig-width="2048" data-orig-height="1836" class="tmblr-full"><img src="/tumblr_files/tumblr_inline_p1gr14fkkM1qbpldy_540.jpg" alt="image" data-orig-width="2048" data-orig-height="1836"/></figure><figure data-orig-width="1367" data-orig-height="2048" class="tmblr-full"><img src="/tumblr_files/tumblr_inline_p1gr4qDUXr1qbpldy_540.jpg" alt="image" data-orig-width="1367" data-orig-height="2048"/></figure><figure data-orig-width="1365" data-orig-height="2048" class="tmblr-full"><img src="/tumblr_files/tumblr_inline_p1gr51cAiz1qbpldy_540.jpg" alt="image" data-orig-width="1365" data-orig-height="2048"/></figure>
