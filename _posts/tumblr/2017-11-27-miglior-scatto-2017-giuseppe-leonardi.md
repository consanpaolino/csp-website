---
layout: post
title: Il miglior scatto 2017 a Giuseppe Leonardi
date: '2017-11-27T23:13:21+01:00'
categories:
  - news
tags:
- lucca
- fotografia
tumblr_url: https://consanpaolino.org/post/167953802793/miglior-scatto-2017-giuseppe-leonardi
redirect_from:
 - /2017-11-27-miglior-scatto-2017-giuseppe-leonardi/
---

![giuseppe leonardi lucca medievale](/tumblr_files/tumblr_p03ke9O4ex1vc0hzqo4_1280.jpg)

In attesa della prossima uscita pre-natalizia, l’associazione Contrade San
Paolino ha inaugurato questo sabato la rassegna fotografica _“Contrade San
Paolino 2017”_, presso i locali del ristorante **Buca di Sant’Antonio** a Lucca.

Le foto sono state selezionate fra quelle pervenute durante tutto l’anno per il
concorso fotografico _“Diffidate dalle imitazioni… fotografa San Paolino!”_, e
quella ritenuta la più rappresentativa dell’associazione, scattata da **Giuseppe
Leonardi**, si è aggiudicata il buono per una cena nello stesso ristorante.

La foto vincitrice risale a giugno quando, in occasione del [torneo di
balestra](http://consanpaolino.org/2017-06-26-lucca-medievale-torneo-santo-francesco-2017/)
di [_Lucca
Medievale_](http://consanpaolino.org/2017-06-28-lucca-medievale-2017/) fra
l’associazione Contrade San Paolino e la _Compagnia Balestrieri di Volterra_,
l’anziano fondatore dell’associazione Mario Puccetti si stringe in un sorridente
abbraccio verso l’attuale presidente in carica LITAB Alessandro Benassai,
esternando la gioia per la bella vittoria. Altri scatti che hanno spiccato fra
tutti sono quelli di Giuliano Vercelli, che ci hanno fatto incantare, anche
grazie alla splendida cornice della Fortezza del Cerruglio di Montecarlo, in
occasione della manifestazione durante la Festa del Vino di settembre. Notevoli
anche le fotografie ricevute dagli altri partecipanti, fra cui: Giacomo Bini,
Andrea Rossi, Domenico Bertuccelli, Tommaso Giannini e Maria Campisi.

Sarà possibile accedere alla sala dove le fotografie sono esposte dal martedì al
sabato, dalle ore 17.30 alle 19.30, fino a fine anno, oppure prenotando un
tavolo con “vista corniolo”.

![giuseppe leonardi palio contrade lucca](/tumblr_files/tumblr_p03ke9O4ex1vc0hzqo5_1280.jpg)