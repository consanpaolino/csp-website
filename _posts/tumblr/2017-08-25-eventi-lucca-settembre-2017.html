---
layout: post
title: Eventi di settembre a Lucca e Montecarlo
date: '2017-08-25T07:56:06+02:00'
tags:
- consanpaolino
- eventi
- lucca
tumblr_url: https://consanpaolino.org/post/164528090963/eventi-lucca-settembre-2017
---
<p>Si sono da poco concluse le attività dell’associazione Contrade San Paolino per il mese di agosto, con la due giorni a<a href="http://consanpaolino.org/2017-08-07-pietrasanta-medievale-2017/" target="_blank"> Pietrasanta Medievale</a>, e con la rinnovata partecipazione al <b>Palio della Mannaja di Pietralunga</b>, con cui l’associazione ha riallacciato i rapporti con la nuova organizzazione.</p><p>Il legame di Lucca con Pietralunga risale all&rsquo;<i>11 settembre 1334</i>, quando un pellegrino accusato di omicidio e condannato a morte per direttissima, si rivolse al <b>Volto Santo</b> per aver salva la vita: il boia non riuscì a giustiziarlo poiché la mannaia si piegò su se stessa per tre volte consecutive. Ancora oggi la mannaia viene conservata nel <i>Duomo di Lucca</i>, appesa vicino alla Cappella del Volto Santo a testimonianza del miracolo accaduto.</p><p>Il <a href="https://www.facebook.com/events/473984689661470/" target="_blank">primo appuntamento</a> è per le 15.00 del <b>3 settembre</b> presso il <i>Campo tiri della Repubblica di Lucca</i>, in via Pattana a Pontetetto, dove, in occasione della gara sociale di settembre, i balestrieri invitano a partecipare tutti i lucchesi interessati ad <b>avvicinarsi al mondo della balestra antica</b>: unico requisito è aver compiuto i 16 anni e aver voglia di dedicarsi all'attività di tiro all'aria aperta, che porterà a risultati solo con la costanza e perseveranza negli allenamenti.</p><p>La sera del <b>3 settembre</b> invece tutta l’associazione <a href="https://www.facebook.com/events/120116888642181/" target="_blank">sfilerà per il centro storico di <b>Montecarlo</b></a>, in occasione del cinquantenario della <b>Festa del Vino</b>. Partenza del corteo alle 20.30 per via Roma, arrivo alla <i>Fortezza del Cerruglio</i> per le 21.00, dove ci sarà una esibizione dei tamburini, mentre i balestrieri saranno di ronda durante le visite in notturna della fortificazione a lume di candela, in apertura straordinaria.</p><figure data-orig-width="4898" data-orig-height="3265" class="tmblr-full"><img src="https://78.media.tumblr.com/7d1ad0b08762a181b18ed82e81d33f5d/tumblr_inline_ov5gbq10lw1qbpldy_540.jpg" alt="image" data-orig-width="4898" data-orig-height="3265"/></figure><p>Domenica <b>10 settembre</b> prenderà il via la prima edizione di<i> <a href="https://www.facebook.com/events/1734188416885887/" target="_blank">“Aspettando la Santa Croce”</a></i>: già durante la giornata di sabato i musici delle Contrade e di S. Anna saranno per le strade della città per la lettura del bando che annuncia l’apertura della manifestazione. La domenica mattina verrà allestito nei giardini dell’<i>Ex Cavallerizza - Porta S.Donato</i> un accampamento medievale e un’area di tiro con la balestra. Durante la giornata potranno essere ammirate le esibizioni dei gruppi musicali e degli sbandieratori e Musici Città di Lucca, e il corteo storico per le vie del centro storico previsto per le 16.30. La giornata si concluderà con il <b>Palio delle Contrade di San Paolino</b>, alle 17.30, dove i balestrieri delle contrade si sfideranno per far prevalere il proprio gonfalone (luna, granchio, sirena e falcone), così come nell'antica suddivisione della Lucca medievale nel terziere San Paolino.</p><p>È ancora aperta per i fotografi la possibilità di aggiudicarsi una cena in un ristorante di Lucca per la foto pubblicata sui social con l’hashtag <b>#consanpaolino</b> che abbia come soggetto un un figurante, tamburino o balestriere dell’associazione, che sarà votata dopo l’ultimo evento pubblico prima della pausa invernale.<br/></p><p><i>Foto di Wolfgang Schauf</i></p>
