---
layout: post
title: Campionato 2018 di balestra a Lucca
date: '2017-04-11T08:00:00+02:00'
tags:
- consanpaolino
- lucca
- litab
- campionato
- balestra
redirect_from: /post/159481131758/campionato-litab-2018-lucca
published: false
---
<p>Lo scorso 2 aprile si è tenuto A Terra del Sole (FC) il consiglio nazionale
<a href="http://www.litab.net/" target="_blank">LITAB </a>(Lega Italiana Tiro
Alla Balestra) alla quale l’associazione Contrade San Paolino di Lucca è
affiliata dal 1995. Hanno partecipato tutte assieme le 13 compagnie di
<b>balestra da banco</b> e le 9 di <b>balestra manesca</b>, provenienti da tutti
gli angoli della nostra penisola.</p><p>Nell'ambito del consiglio, è stata
affidata l'organizzazione del prossimo campionato nazionale di balestra da banco
del 2018, a Contrade San Paolino.</p><p>Il presidente dell’associazione, Paolo
Gianni, ha così commentato: <i>&ldquo;Sarà un grosso impegno per tutti gli
associati, ma anche  un grande onore e grande lustro per l’associazione tutta e
la nostra città.&rdquo;</i></p><p>Ogni campionato italiano LITAB muove circa
<b>300 balestrieri e 200 figuranti</b> in costume per le due giornate previste
per la manifestazione, che daranno spettacolo in città attirando sicuramente un
buon numero di cittadini e turisti.</p><p>Le varie contese solitamente prevedono
una prima gara fra <b>maestri d’armi</b> e <b>campioni </b>di ogni compagnia
durante la prima giornata, ed una gara a squadre e un tiro individuale su
singolo bersaglio (denominato <b>corniolo</b> o brocca), durante la seconda
giornata. Il tutto contornato da cortei storici per le vie del centro.</p><p>Il
weekend che vedrà impegnato il centro storico per questa particolare
manifestazione non è ancora stato ufficializzato ma con molta probabilità si
terrà nelle prime settimane di Settembre, subito prima dei festeggiamenti di
Santa Croce.</p><figure data-orig-width="2000" data-orig-height="1333"
class="tmblr-full"><img
src="/tumblr_files/tumblr_inline_ooa8y1c7Kp1qbpldy_540.jpg" alt="image"
data-orig-width="2000" data-orig-height="1333"/></figure>
