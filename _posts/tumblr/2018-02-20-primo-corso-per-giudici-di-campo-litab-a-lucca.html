---
layout: post
title: Primo corso per giudici di campo LITAB a Lucca
date: '2018-02-20T08:13:19+01:00'
tags:
- litab
- corso
- giudici di campo
- sicurezza
- formazione
tumblr_url: https://consanpaolino.org/post/171083062568/primo-corso-per-giudici-di-campo-litab-a-lucca
---
<p>Domenica 18 febbraio scorso si è tenuto a Lucca, all’auditorium della
<b>Fondazione Cassa di Risparmio di Lucca</b> (<i>complesso San Micheletto</i>),
il primo corso nazionale per <b>giudici di campo LITAB</b>, organizzato
dall’associazione Contrade San Paolino di Lucca per conto della Lega Italiana
Tiro Alla Balestra.</p><p>L’evento si è aperto con i saluti del <b>presidente
LITAB</b> Alessandro Benassai, del <b>presidente Contrade San Paolino</b> Paolo
Gianni e dal <b>vicesindaco del Comune di Lucca</b> Giovanni Lemucchi, che
portando il saluto dell’amministrazione comunale, ha sottolineato la volontà di
ospitare il prossimo <b>campionato nazionale</b> italiano che l’associazione sta
organizzando per il prossimo 8-9 settembre.</p>

<!-- more -->

<figure class="tmblr-full"
data-orig-height="1280" data-orig-width="1920"><img
src="https://78.media.tumblr.com/4b34841454b0643a111e3b1e58c6d18b/tumblr_inline_p4ftd8Pwcn1qbpldy_540.jpg"
data-orig-height="1280" data-orig-width="1920"/></figure><p>I giudici di campo
sono una delle figure essenziali per il corretto svolgimento di una gara di
tiro, e svolgono l’importante compito di verificare che il regolamento, con
particolare riguardo alle <b>normative di sicurezza</b>, sia rispettato in tutte
le fasi di gara.</p><p>Gli argomenti, esposti dal presidente dei maestri d’arme
Giordano Palpacelli e dal segretario Mauro Tolomei, hanno spaziato dai
dispositivi meccanici di sicurezza ad oggi in uso su tutte le varie attrezzature
(balestre e martinetti per il caricamento), all’allestimento dei campi di tiro e
delle <b>manifestazioni di rievocazione storica</b>, ai comportamenti da seguire
in fase di caricamento dell’arco e preparazione al tiro, fino alle regole per la
verifica dei punteggi di gara.</p><figure class="tmblr-full"
data-orig-height="1282" data-orig-width="1920"><img
src="https://78.media.tumblr.com/c8141615759dbfb09ca93e4ce19d3749/tumblr_inline_p4ftcdqXi01qbpldy_540.jpg"
data-orig-height="1282" data-orig-width="1920"/></figure><p>Al corso hanno
partecipato <b>97 balestrieri</b>, fra maestri d’arme, presidenti e aspiranti
giudici di gara di tutte le associazioni iscritte alla LITAB, provenienti da
diverse zone della Toscana (Firenze, Pisa, Volterra, Cerreto Guidi, Cortona),
dell’Umbria (Assisi, Amelia, Gualdo Tadino, Montefalco), e anche da Cagli,
Prarostino, San Severino, Sulmona, Terra del Sole e Ventimiglia.</p><p>Le
diapositive presentate in sala durante il corso sono state pubblicate sul <a
href="https://consanpaolino.org/2018-02-18-diapositive-del-corso-per-giudici-di-campo-litab/"
target="_blank">web</a> con licenza libera di tipo <i>Creative Commons</i>, così
che siano liberamente condivisibili e utilizzabili da chiunque abbia interesse a
farlo.</p>
