---
layout: post
title: "Risultati Frecce e Bandiere di Natale 2018"
date: '2018-12-09T08:00:00+01:00'
permalink: /2018/risultati-frecce-bandiere-natale-lucca
categories:
  - albo
  - eventi
  - foto
image:
  path: /assets/images/2018/hero/frecce-natale.jpg
---

Grazie alle condizioni meteo molto favorevoli, l’ultima manifestazione del calendario di Contrade San Paolino, insieme agli Sbandieratori Città di Lucca, si è svolta con successo questo sabato dell’Immacolata.

<!-- more -->

La giornata è iniziata al Campo Tiri della Repubblica di Lucca di prima mattina, con i tiri di prova dei balestrieri. In tarda mattinata, si sono svolte le prime due gare della giornata

La prima è stata la **Gara delle Reclute**, coinvolgendo i novelli balestrieri che hanno da poco concluso il corso di tiro promosso dall’associazione lo scorso autunno. Vincitore della contesa è stato Francesco Finelli con 29 punti, seguito da Diletta Demi, Lorenzo Vannucci, Simona Di Marco, Azzurra Ciccone, Manuel Bertini e Giacomo Bini, tutti con altrettanto ottimi tiri nonostante non avessero mai usato una balestra prima di questa stagione.

La seconda disputa è stata la **Gara delle Paoline**, ideata vista la crescente quota rosa all’interno delle fila dei balestrieri dell’associazione, con Azzurra Ciccone che ha ottenuto il primo posto con 30 punti, seguita a cortissima distanza da Simona Stefani, e poi da Simona Di Marco, Diletta Demi e Valentina Fatiguso.

Nel primo pomeriggio la competizione è entrata nel vivo con la gara individuale **2° Torneo Frecce e Bandiere di Natale**, che dopo una serie di tre tiri per balestriere su bersaglio regolamentare LITAB, ha visto primeggiare Lorenzo Coppi, seguito dalla promettente recluta Simona di Marco e poi da Francesco Bianchini.

Terminate le competizioni, Contrade San Paolino si è data appuntamento in Piazzale Verdi con gli **Sbandieratori e Musici Città di Lucca**, da dove è partito il corteggio storico per Via San Paolino fino a Piazza San Michele, gremita in questo giorno festivo di compere natalizie, dove le due associazioni di sono esibite in diversi giochi di bandiera e di tamburo.

Appuntamento al 2019 con il nuovo calendario eventi!

* [Foto di Giovanni Toraldo](https://photos.app.goo.gl/8sHMULpKz3DrTBwq6)
* [Foto di Giacomo Bini](https://photos.app.goo.gl/QEcvHB28z3mDiMLh9)
