---
layout: post
title: Disfida a Pontetto, buon inizio per i balestrieri di San Paolino
date: '2018-04-09T20:00:00+01:00'
tags:
- '2018'
- manifestazioni
- balestra
image:
  path: /images/2018/04/08/disfida-hero.jpg
permalink: /2018/04/08/risultati-disfida-liberta.htm
---

È ripartita a pieno ritmo la stagione dei balestrieri di Contrade San Paolino,
con la **2a Disfida della Libertà** della scorsa domenica 8 Aprile presso il
Campo Tiri della Repubblica di Lucca a Pontetetto, in cui si sono cimentati
esattamente **50 tiratori** provenienti dalle città di Chioggia, Gualdo Tadino,
Terra del Sole, Ventimiglia e, ovviamente, Lucca.

La ricorrenza è della [Festa della
Libertà](/2018-04-03-disfida-della-liberta-lucca-festa-2018/), quando
l'imperatore Carlo IV liberò la città di Lucca ed i suoi territori dalla
**dominazione pisana** l'8 aprile 1369, ed è rimasta una delle più importanti
celebrazioni tradizionali della città.

Il campo tiri a Pontetetto sta riscontrando un buon livello di consensi fra i
residenti che, insieme agli adiacenti impianti sportivi recentemente rinnovati
in gestione al comitato provinciale dell'AICS, hanno **ravvivato il quartiere** e
generato un nuovo punto di ritrovo e svago, sia per giovani che adulti.

La mattina è scorsa regolarmente, dopo l’arrivo degli ospiti, con il sorteggio
dei cinque pancacci disponibili e la formazione delle squadre, proseguendo con
le diverse sessioni di allenamento in preparazione alla gara, che è iniziata
subito dopo il pranzo conviviale presso la Trattoria Da Ildo.

Al termine della contesa, i risultati finali sono:

<!-- more -->

Gara a mini-squadre (10 da 5 tiratori ciascuna)
* 1° Classificata: Ventimiglia A
* 2° Classificata: Terra del Sole B
* 3° Classificata: Terra del Sole A

Gara individuale
* 1° Classificato: Giuseppe Merollini di Gualdo Tadino
* 2° Classificato: Massimo Conte di Ventimiglia
* 3° Classificato: Matteo Toraldo di Contrade San Paolino
* 4° Classificato: Gianluca Bertolucci di Contrade San Paolino

Ai classificati, vanno i **piatti dipinti a mano** per l’occasione dall’artista lucchese Lorna Ventura.

Prossimo appuntamento fuori sede per i balestrieri sarà la Gara della Libertà del 25 Aprile prossimo a Volterra, seguiranno aggiornamenti sul sito web dell’associazione consanpaolino.org

[Vai all'album completo](https://photos.app.goo.gl/WHZ6pIKHuDSMBXbC2)

![tenda](/images/2018/04/08/DSC03524.jpg)

![lorna ventura premi artigianali](/images/2018/04/08/DSC03574.jpg)

![bobbino rondella](/images/2018/04/08/DSC03568.jpg)

![bersagli gara](/images/2018/04/08/DSC03559.jpg)