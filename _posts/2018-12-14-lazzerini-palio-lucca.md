---
layout: post
title: "Il Palio delle Contrade esposto fino a Natale alla mostra di Lazzerini"
date: '2018-12-09T08:00:00+01:00'
permalink: /2018/mostra-lucca-lazzerini
categories:
  - eventi
image:
  path: /assets/images/2018/hero/lazzerini.png
---

L’artista pietrasantino Paolo Lazzerini ritorna da sabato 15 dicembre a Lucca,
con una mostra personale presso la **galleria Bottega Nova** in via del
Battistero 21. Alle **ore 17.00 è prevista l’inaugurazione**, in cui interverrà
la scrittrice Marilena Cheli Tomei.

<!-- more -->

L’esposizione si compone di numerose opere realizzate da Lazzerini negli ultimi anni, e in molte di queste troviamo proprio Lucca che è rappresentata con il personalissimo stile dell’autore: forme e colori surreali come fossimo immersi all’interno di un sogno.

Non si può certo negare l’infatuazione di Lazzerini per la nostra bellissima città, da cui vengono ripresi diversi luoghi e monumenti: Torre Guinigi, Piazza Anfiteatro, la Cattedrale di San Martino, la Torre Delle Ore e molte altre.

Sarà esposto anche il drappo realizzato dall’artista per il [2° Palio delle Contrade San Paolino di Lucca](/2018/palio-contrade-san-paolino), la contesa che si è tenuta lo scorso 30 Settembre fra i balestrieri in costume storico dell’associazione di rievocazione storica Contrade San Paolino.

La mostra sarà visitabile liberamente fino al 23 dicembre, dalle ore 10.00 fino alle 19.30.

![locandina mostra personale paolo lazzerini lucca](/assets/images/2018/locandina-lazzerini-natale.jpeg)