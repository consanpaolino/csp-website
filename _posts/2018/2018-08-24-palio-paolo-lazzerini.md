---
layout: post
title: Sarà Paolo Lazzerini l’autore del prossimo Palio delle Contrade
date: '2018-08-24T07:30:00+02:00'
permalink: /2018/paolo-lazzerini-palio-contrade-san-paolino
categories:
  - news
image:
  path: /assets/images/2018/hero/lazzerini.png
---

Mancano poche settimane all’impegno organizzativo più oneroso per Contrade San
Paolino, con il XXXIV Campionato Italiano di Balestra antica da banco, ma il
calendario eventi ha altro in serbo prima della fine del 2018.

Previsto per il 30 Settembre, la seconda edizione del **Palio delle Contrade San
Paolino** vedrà cimentarsi in un duello a colpi di verretta i balestrieri
dell’associazione suddivisi per contrada: Falcone, Granchio, Luna e Sirena. Il
miglior tiratore si aggiudicherà la vittoria e alla relativa contrada sarà
assegnato il drappo, per cui è stato incaricato alla realizzazione l’artista
pietrasantino **Paolo Lazzerini**.

<!-- more -->
La realizzazione del drappo di un Palio è un’attività nuova per Lazzerini, ma le
proprie opere sono conosciute e apprezzate soprattutto all’estero, esposte in
frequentate gallerie come nel Regno Unito (Blue Tree Gallery di York), Giappone
(Galleria 2000 a Tokyo) e in Cina (Shanghai, Ningbo, Hangzhou e Wuhu). Proprio
per il mercato cinese, le sue opere hanno anche ispirato le etichette di una
casa vitivinicola del Chianti, come perfetta fusione fra vista e gusto
dall’Italia.

Le opere realizzate da Lazzerini sono prevalentemente suggestivi paesaggi, di
forme e colori surreali come fossimo immersi all’interno di un sogno, con giochi
di luce che sanno regalare piccole e grandi emozioni a chi si avvicina ad esse.

Negli ultimi anni, Paolo Lazzerini è rimasto molto colpito dal fascino di
**Lucca**, ispirandogli diverse opere. Il suo prossimo progetto è di organizzare
proprio a Lucca una mostra dove esporre i propri lavori, e quindi la
realizzazione di questo Palio non sarà che un ulteriore passo in avanti nel suo
percorso artistico.

L’opera sarà presentata al pubblico in data e luogo da destinarsi, probabilmente
il weekend precedente al Palio. Aggiornamenti sulla [pagina facebook dell’evento](
https://www.facebook.com/events/429780250852766/)
