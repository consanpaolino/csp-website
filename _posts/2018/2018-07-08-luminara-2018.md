---
layout: post
title: Luminara di San Paolino 2018 a Lucca
date: '2018-07-08T17:00:00+02:00'
categories:
  - eventi
tags:
  - lucca
  - luminara
  - san paolino
permalink: /2018/luminara-san-paolino
image:
  path: /assets/images/2018/luminara/luminara-hero.jpg
---

Torna a Lucca l'annuale *“Luminara di San Paolino”*, corteggio storico che
attraverserà le via del centro in occasione dei festeggiamenti per i *“Giorni di
San Paolino”*, organizzato da Contrade San Paolino per il Comune di Lucca. Per
l’occasione sono state allestite lungo **Via San Paolino** le bandiere delle
contrade già dalla scorsa settimana, che saranno intervallate da torce e
fiaccole accese per tutta la serata in cui si svolge la manifestazione.

<!-- more -->

Diversamente dagli altri anni, a causa della concomitanza con il maxi-concerto
di Roger Waters del Lucca Summer Festival sugli spalti delle mura, il corteo
cambia il consueto percorso, **partendo alle 20.30 da Piazza San Francesco**
verso **Piazza San Martino**, dove si terranno alcune esibizioni dei gruppi
partecipanti (tamburi e sbandieratori), a partire dalle ore 21.00. Il corteo
raggiungerà l’ultima tappa alle 22.00 con l'arrivo alla **chiesa di San
Paolino**, dove il parroco saluterà il corteo e inviterà ad un momento di
preghiera. Rientro del corteo previsto per le ore **22.30** mediante il percorso
inverso.

I gruppi che prenderanno parte al corteggio oltre a Contrade San Paolino
saranno: Sbandieratori e Musici Città di Lucca, i Grifoni Rampanti, la Vicaria
di Gallicano, il Gruppo Storico Casteldurante di San Ginese di Compito e la
Compagnia Balestrieri Lucca.

Per i visitatori che arrivano da fuori Lucca, è caldamente sconsigliato il
transito e il parcheggio nella zona di Lucca sud che sarà adibita al concerto,
dal cavalcavia di Viale Europa fino alla zona della stazione e Porta San Pietro;
sono da preferire le aree di Lucca nord sia per il parcheggio che per l’ingresso
in città.
