---
layout: post
title: Completato allestimento delle piazze per il Campionato di balestra antica
date: '2018-09-07T08:45:00+02:00'
permalink: /2018/pronti-campionato-litab
categories:
  - news
image:
  path: /assets/images/2018/hero/campionato-napoleone.jpg
---

Grazie al lavoro dei volontari dell’associazione *Contrade San Paolino*, sono
terminati gli allestimenti delle due piazze che ospiteranno il **34° Campionato
Italiano di balestra antica LITAB** questo weekend a Lucca.

<!-- more -->

Per la gara di sabato pomeriggio, è stato montato in *Piazza San Martino* un
piccolo tabellone e le due postazioni di tiro che ospiteranno il *Maestro
d’Arme* e il *Campione* di ognuna delle 13 città per le rispettive competizioni.

Per la gara di domenica pomeriggio, quella più attesa e spettacolare, è stata
allestita *Piazza Napoleone* con un tabellone della lunghezza record di 25 metri
e alto 5 metri, una lunga pedana su cui saranno montati le 13 panche da cui i
tiratori effettueranno i tiri, e infine nelle retrovie un insieme di stalli che
ospiteranno le 156 balestre in attesa di saettare i loro colpi.

Le 12 compagnie ospiti, provenienti da Toscana, Umbria, Liguria, Emilia Romagna,
Piemonte, Veneto e persino dalla Sardegna, saranno assistite da 9 giovanissimi
ragazzi e ragazze dall’*Istituto Tecnico per il Turismo Pertini* di Lucca.

Da non perdere anche i due grandi corteggi per le vie del centro storico, a cui
prenderanno parte circa 450 costumanti, e le esibizioni di tamburini e
sbandieratori durante gli intervalli di gara della domenica pomeriggio.

Per il programma completo della manifestazione si rimanda alla [pagina ufficiale
dell'evento](https://consanpaolino.org/campionato-litab-lucca-2018).
