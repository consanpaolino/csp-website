---
layout: post
title: Presentato il drappo del prossimo Palio
date: '2018-04-28T19:15:00+02:00'
categories:
  - foto
  - news
tags:
  - lucca
  - palio
  - palio repubblica
image:
  path: /images/2018/04/28/palio-balistarii-repubblica-lucca-hero.jpg
permalink: /2018/04/28/presentazione-palio-balistarii-repubblica-lucca
---

È arrivato oggi a Lucca il Palio realizzato da **Paola Imposimato**, consegnato
nelle mani del presidente Paolo Gianni dell’Associazione Contrade San Paolino,
che lo ha ufficialmente presentato al pubblico presso la sede di **Porta San
Pietro**.

<!-- more -->

L’opera è stata realizzata in occasione della prossima manifestazione di tiro
con la balestra storica che si terrà in Piazza Napoleone questo martedì,
denominata **1° Palio dei Balistarii della Repubblica di Lucca**: gara dove i
balestrieri dell’associazione di sfideranno per ottenere il miglior tiro sul
corniolo, il bersaglio composto da un fusto di legno di forma allungata, senza
che i verrettoni siano rimossi dopo ogni tiro. Chi si avvicinerà di più al
centro **otterrà la vittoria** e la contrada si aggiudicherà il Palio, mentre i più
sfortunati saranno quelli che riporteranno a casa la propria verretta integra,
perché magari finita fuori dalla zona centrale del bersaglio.

Sicuramente questo non sarà che il primo di una serie di drappi realizzati per
Lucca da Paola Imposimato, artista fiorentina che ha attualmente realizzato **più
di 70 opere per Palii** in tutta la penisola e che va sempre di più affermandosi
come punto di riferimento in questa peculiare categoria artistica.

L’appuntamento è quindi per le **16.30 del 1° Maggio in Piazza Napoleone**, quando i
balestrieri apriranno i tiri dopo il consueto corteggio storico per le vie del
centro di Lucca, al passo con il rimbombo dei tamburi.

## Galleria fotografica

[Guarda le foto di Domenico Bertuccelli](https://photos.app.goo.gl/sQsEpi6IL560bSvw2)

[Guarda le foto di Giovanni Toraldo](https://photos.app.goo.gl/pbG8D5hB4Nibn3o18)
