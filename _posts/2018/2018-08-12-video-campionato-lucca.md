---
layout: post
title: Trailer Campionato Italiano LITAB a Lucca
date: '2018-08-05T10:30:00+02:00'
permalink: /2018/video-campionato-balestra-lucca
categories:
  - eventi
  - associazione
image:
  path: /assets/images/2018/hero/campionato-terra-del-sole-tabellone.jpg
skip_amp: true
---

Disponibile già dalla mattina di domenica sui principali social e su YouTube, il
**video trailer** realizzato dall'associazione Contrade San Paolino in occasione del
prossimo [XXXIV Campionato Italiano di Balestra Antica da Banco LITAB](/campionato-litab-lucca-2018) che si
terrà a Lucca il weekend dell'8 e 9 Settembre.

<!-- more -->

Il trailer ha una durata inferiore al minuto ed è stato girato in diversi punti
di Lucca, fra cui il **Campo Tiri della Repubblica di Lucca** nella frazione di
Pontetetto, sul **Baluardo San Paolino** delle mura e infine sulla cima di
**Torre Guinigi**. Tutte le riprese sono state effettuate poco prima del
tramonto per sfruttare a pieno la particolare luce rossastra del momento.

Le riprese e il montaggio sono state realizzate dal videomaker **Michael
Gaddini**, classe '88 originario di Barga, che è riuscito a condensare in soli
38” le emozioni di ben 60 minuti di registrazioni, tutte effettuate nell’arco
della settimana precedente alla pubblicazione.

Soddisfatto anche **Paolo Gianni**, presidente dell’associazione Contrade San
Paolino, dichiarando che quest’ultimo progetto sarà senz’altro utile anche ad
una maggiore diffusione delle attività dei balestrieri e tamburini lucchesi che
compongono l'associazione.

Buona visione!

{% youtube "https://www.youtube.com/watch?v=0nkTz6ejg2o" %}
