---
layout: post
title: "Il miglior scatto 2018 a Tommaso Giannini"
date: '2019-01-20T19:21:00+01:00'
permalink: /2019/vincitore-concorso-fotografico-consanpaolino
categories:
  - news
---

Anche quest’anno si è rinnovato l'appuntamento con il **contest fotografico** indetto dall’associazione di rievocazione storica Contrade San Paolino, con cui il popolo del web è stato chiamato ad inviare o pubblicare autonomamente i proprio scatti realizzati durante le manifestazioni a tema medievale a cui l’associazione partecipa, mediante l’hashtag [#consanpaolino](https://www.instagram.com/explore/tags/consanpaolino/).

<!-- more -->

Il concorso *[“Diffidate dalle imitazioni… fotografa San Paolino!”](/concorso-fotografico-consanpaolino)* è un ottima occasione per veder pubblicati i propri scatti sui social gestiti dall’associazione e dà la possibilità di concorrere per il **premio finale** che viene messo in palio ogni anno: una cena per due persone in un ristorante di Lucca, in cui tali foto vengono esposte.

<figure class="align-center">
  <a href="{{ '/assets/images/2019/vincitore-concorso-fotografico-consanpaolino/premiazione-tommaso-giannini.jpg' | absolute_url }}">
    <img src="{{ '/assets/images/2019/vincitore-concorso-fotografico-consanpaolino/premiazione-tommaso-giannini.jpg' | absolute_url }}" alt="premiazione tommaso giannini">
  </a>
  <figcaption>Il momento della premiazione di Tommaso Giannini</figcaption>
</figure>

Quest’anno la giuria dell’associazione ha selezionato uno scatto di **Tommaso Giannini**, realizzato durante il **34° Campionato Italiano LITAB** di balestra antica che si è svolto a Lucca il weekend dell’8-9 settembre 2018, in cui appare uno scorcio di Piazza Napoleone durante gli ultimi attimi di esecuzione dell’esibizione realizzata dal gruppo tamburi dell’associazione. Il Campionato Italiano è l’evento apicale nel calendario delle associazioni aderenti alle **Lega Italiana Tiro Alla Balestra**, e questa edizione è stata resa ancor più speciale perché ha avuto luogo per la prima volta in assoluto nel centro storico di Lucca, e qui non si ripresenterà probabilmente prima del 2030.
In primo piano troviamo il **drappo rosso e bianco** con sopra l’effige di una balestra e il nome dell’associazione, mentre sullo sfondo appare il tabellone di gara dove erano posizionati i bersagli di gara.

<figure class="align-center">
  <a href="{{ '/assets/images/2019/vincitore-concorso-fotografico-consanpaolino/vincitrice-concorso.jpg' | absolute_url }}">
    <img src="{{ '/assets/images/2019/vincitore-concorso-fotografico-consanpaolino/vincitrice-concorso.jpg' | absolute_url }}" alt="foto primo classificato tommaso giannini">
  </a>
  <figcaption>Lo scatto 2018 selezionato come vincitore</figcaption>
</figure>

Gli altri scatti selezionati dalla giuria dell’associazione sono ad opera di Luca Della Croce, Michael Gaddini, Giuseppe Leonardi, Loretta Magrini, e Stefano Puccetti, e saranno esposti presso la [Bottega di Anna e Leo](http://www.labottegadiannaeleo.it/) in via San Frediano a partire dalla seconda metà del mese di febbraio (data e ora di apertura saranno comunicatw prossimamente).

Per i curiosi o gli appassionati, potete trovare tutte le [foto pubblicate sul profilo Instagram](https://www.instagram.com/consanpaolino/) dell’associazione.

Appuntamento ad aprile per l’edizione 2019 del concorso con la prima manifestazione a calendario, la **Festa della Libertà**, che vedrà protagoniste alcune squadre di tiratori provenienti da tutta Italia per cimentarsi in duello al Campo Tiri della Repubblica di Lucca a Pontetetto, e un corteggio per il centro storico di Lucca.
