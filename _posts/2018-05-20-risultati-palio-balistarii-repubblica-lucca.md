---
layout: post
title: Il Granchio vince il Palio dei Balistarii
date: '2018-05-20T22:00:00+02:00'
tags:
- '2018'
- manifestazioni
- eventi
- balestra
- palio
- balestrieri
- lucca
permalink: /2018/05/20/risultati-palio-repubblica-lucca.htm
image:
  path: /images/2018/05/palio-hero.jpg
---

Questa domenica, per grazia delle mutevoli condizioni meteo su Lucca, si è
potuto disputare il **1° Palio dei Balistarii della Repubblica di Lucca**, che
ha visto prevalere la **contrada del Granchio** con l’ottimo tiro del
balestriere *Antonino Lino*, una novità fra le fila dei tiratori
dell’associazione Contrade San Paolino, che assegna alla propria contrada il
drappo realizzato da Paola Imposimato, artista fiorentina. Ottimo risultato
anche per *Valentina Fatiguso*, anche lei fra le nuove leve, che avvicina la
contrada della Luna ad un soffio dal ripetere il successo dello scorso Palio
disputato l’ottobre scorso. Segue a ruota il compagno di contrada *Matteo
Toraldo*, e chiude i premiati *Alessandro Iacopini* per la contrada della
Sirena, che si portano a casa i piatti decorati dall’artista lucchese *Lorna
Ventura*.

Grande la partecipazione di pubblico che ha seguito tutte le fasi della
manifestazione fin dalla mattina, dopo aver attrezzato l’accampamento medievale
in *Piazza Napoleone* e aver iniziato le sessioni di tiri di prova dei
balestrieri. Dopo i due corteggi che hanno attraversato il centro storico fino a
Piazza San Michele in cui hanno sfilato balestrieri, tamburini e figuranti
dell’associazione, il Palio ha preso velocemente il via in un susseguirsi di
tiri verso il corniolo.

Prossimo appuntamento è alla tanto attesa manifestazione di Lucca Medievale che
si terrà il primo weekend di Giugno (2-3), nei giardini adiacenti Piazzale
Verdi, con tante novità sul programma che sarà disponibile a giorni e che vedrà
nuovamente i balestrieri impegnati in una nuova gara di tiro.

* [Foto di Giuseppe Leonardi](https://photos.app.goo.gl/IgvBygygRb1Nq82x2)
  [(album originale)](https://flic.kr/s/aHsmc7APiW)
