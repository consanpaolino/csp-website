---
layout: post
title: "👩‍🏫 Uno Tabarro di Sbiavato di Duagio - conferenza con Sara Paci Piccolo"
categories:
  - eventi
---

**Aggiornamento**: pubblicato video dell'intervento e diapositive utilizzate

Ripartono le attività per l’associazione **Contrade San Paolino**, che inaugura
la nuova sede presso la
[Casermetta San Paolino](https://goo.gl/maps/ZLWQE3A6ExJgA9Da9), concessa da
poco dal Comune di Lucca come nuovo centro di aggregazione e promozione
culturale.

Il primo appuntamento è per **domenica 10 Aprile** alle **15.30** insieme alla
prof.ssa [Sara Paci Piccolo](https://www.sarapacipiccolo.com/), riconosciuta
esperta nel settore della rievocazione storica medievale, docente di Storia del
Costume e della Moda e di Tecniche di Sartoria Storica.

<!-- more -->

Si parlerà appunto di abiti e accessori del 1300, mediante l’utilizzo di fonti
visive del periodo e spunti dal “Decameron” boccaccesco, con un titolo che
senz’altro attirerà l’attenzione: “**Uno Tabarro di Sbiavato di Duagio**”. Per
comprenderne il vero significato, sarà sicuramente necessario partecipare e
seguire con attenzione l’intervento.

Questo evento è il primo di un ciclo di appuntamenti culturali organizzati
presso la Casermetta San Paolino che proseguiranno per il resto dell’anno e
racconteranno diversi aspetti della storia medievale che ha reso Lucca la città
che è oggi.

## Diapositive

<iframe src="https://www.slideshare.net/slideshow/embed_code/key/zOlqhDcH1OwpXy?hostedIn=slideshare&page=upload" width="100%" height="400" frameborder="0" marginwidth="0" marginheight="0" scrolling="no"></iframe>

## Registrazione video

{% youtube 'https://www.youtube.com/watch?v=36BV_OLlTLg' %}

## Locandina

![locandina evento](/assets/images/2022/locandina-sara-paci-2022.jpg)
