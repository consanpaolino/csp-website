---
layout: post
title: 1° Giostra Ghibellina - Gara di tiro a Pontetetto
date: '2018-06-23T09:50:00+02:00'
categories:
  - news
  - eventi
tags:
  - pontetetto
  - giostra ghibellina
  - balestrieri
permalink: /2018/giostra-ghibellina
---

Nuovo appuntamento per i balestrieri delle Contrade San Paolino che organizzano
la **1° Giostra Ghibellina** presso il **Campo Tiri della Repubblica di Lucca**
(a Pontetetto in Via Pattana, traversa Viale San Concordio vicino al Bar Enrico)
questa domenica 24 giugno. Il nome del torneo si ispira al noto condottiero
Castruccio Castracani, ghibellino per eccellenza, che è stato il primo
condottiero ad utilizzare una ingente forza di balestrieri, composta da lucchesi
e genovesi, per marciare su Roma.

<!-- more -->

Gli avversari questa volta saranno la **Compagnia Balestrieri di Montefalco**,
agguerriti detentori del titolo di campioni umbri degli ultimi due anni, che si
metteranno alla prova con i colleghi lucchesi in vista del campionato nazionale
di Settembre che si disputerà proprio a Lucca.

Il campo sarà aperto al pubblico dalle ore 11.00 per i tiri di prova, ma la gara
vera e propria inizierà **dalle ore 15.30**, dove ogni squadra cercherà di
effettuare i migliori tiri sulla distanza di 36 metri. L’occasione è ottima per
chi volesse osservare da vicino in cosa consiste il tiro con la balestra, in
vista dei [corsi che l’associazione si è offerta di
organizzare](https://consanpaolino.org/corsi-lucca) nelle prossime settimane.
