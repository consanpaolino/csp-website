---
layout: post
title: "La nascita dell'associazione Contrade San Paolino"
date: '2019-01-14T22:00:00+01:00'
permalink: /2019/nascita-associazione-contrade-san-paolino
categories:
  - associazione
image:
  path: /assets/images/2019/hero/genesi-contrade.jpg
---

> Da una testimonianza orale di [Bruno Giannoni](https://www.facebook.com/giannoni.bruno/) rilasciata il 28 dicembre 2018.

Il 27 febbraio 1991 un gruppo di persone decise di depositare uno statuto per
una **nuova associazione a Lucca** che avesse legami con la parrocchia di San
Paolino, e che inizialmente nulla aveva a che fare con la rievocazione storica,
con rogito del notaio Guido Politi.

Nel 1994 questo statuto venne utilizzato come base per la nascita di una nuova
associazione, in concomitanza con l'**uscita di un gruppo di persone** dalla
*Compagnia Balestrieri Lucca* facenti parte del **terziere San Paolino**.

<!-- more -->

## L'uscita dalla Compagnia Balestrieri Lucca

Negli anni antecedenti al 1994, il terziere San Paolino aveva instaurato un buon
rapporto con l'omonima parrocchia, rendendosi attivo in diverse attività che
però venivano poco seguite dagli altri due terzieri poiché meno legati a queste
realtà.

Cominciarono a prendere vita **animate discussioni** riguardo diversi aspetti
dell'attività del tiro con la balestra da banco con i dirigenti del Terziere che
facevano parte dell'Organo dirigente della Compagnia.

Una di queste riguardava il **pancaccio in dotazione al terziere**: ad ogni
terziere veniva fornito un pancaccio che doveva essere utilizzato durante i
Palii. Il terziere San Paolino riportava criticità nell'utilizzo del proprio
pancaccio e richiesero di poterlo adattare o costruirne uno nuovo, seguendo
comunque le specifiche dettate dalla federazione nazionale FIB. La proposta
venne rigettata in più occasioni dai vertici della Compagnia.

Un'altra criticità fu l'impossibilità di **personalizzare il costume in
dotazione** ad ogni balestriere, per cui la richiesta di aggiungere un pugnale
al fianco venne rigettata dai vertici perché avrebbe creato difformità
all'interno dei terzieri.

In occasione di un torneo nazionale (FIB), un altro punto di rottura scaturì con
**l'esclusione di due donne** aderenti al terziere San Paolino che si erano
qualificate con un punteggio che permetteva loro di far parte della rosa dei
tiratori che avrebbero gareggiato al torneo. Nonostante questo furono escluse a
causa del regolamento FIB che non prevedeva donne al tiro e i successivi due
balestrieri in graduatoria presero il loro posto.

> Nel frattempo era nata una nuova consociazione a livello nazionale per la
> rievocazione del tiro con la balestra (LITAB), a cui l'associazione Contrade
> San Paolino aderì dal 1995.

L'atto finale di questi scontri, come atto di protesta contro i vertici della
compagnia, fu la decisione dei balestrieri del terziere San Paolino di scagliare
le proprie verrette volutamente **fuori bersaglio** durante il **Palio di San
Paolino** del 1993. L'atto di protesta terminò con un richiamo formale dai
vertici della Compagnia a tutti i balestrieri interessati. Dopo questa
occasione, il terziere San Paolino decise di costituire l'Associazione Contrade
di San Paolino e dar vita ad un percorso indipendente.

## Le prime contrade

La prima manifestazione con cui l'associazione recentemente costituita si
presentò al pubblico fu la **Luminara di San Paolino** la sera dell'11 Luglio
del 1994. Per l'occasione furono realizzati in autonomia dei **nuovi costumi**,
da dei bozzetti realizzati dal socio *Giuliano Barsotti*, privilegiando costi e
facilità di realizzazione dato che l'associazione non riceveva alcun tipo di
contributo. I motivi sulle vesti furono presi da documenti lucchesi del XIV
secolo (Sercambi) ma anche prendendo ampia ispirazione da quelli del **Palio di
Siena**. I materiali usati sono il velluto, il broccato, il panno; i colori
principali rosso e bianco, poi blu, verde e oro. Niente cappelli, ma l'abito si
completava con cintura, borsa e scarpe in cuoio. Per i balestrieri non fu
adottata una tenuta da battaglia ma si preferì una veste da addestramento, senza
bisogno di particolari protezioni.

<figure class="align-center">
  <a href="{{ '/assets/images/2019/giannoni-balestrieri-lucca/luminara-san-paolino-lucca1994.jpg' | absolute_url }}">
    <img src="{{ '/assets/images/2019/giannoni-balestrieri-lucca/luminara-san-paolino-lucca1994.jpg' | absolute_url }}" alt="luminara san paolino lucca 1994">
  </a>
  <figcaption>La prima Luminara di San Paolino e i nuovi costumi.</figcaption>
</figure>

L'evento della Luminara affonda le radici in un documento scritto da un canonico
(Roderigo Biagini) datato 1902 che fa riferimento al **rinvenimento nel 1261
delle ossa di San Paolino**, trucidato sui monti pisani all'epoca dell'impero
romano di Nerone (I secolo d.C.), a cui seguì una processione verso la città di
Lucca con cospicua presenza di popolo, milizie, governo e chiesa. Nei primi
anni, oltre all'odierno corteo storico, era uso effettuare la cosiddetta
"Fiaccolata per la pace": una staffetta che partiva da Santa Maria del Giudice
per portare la fiamma alla Chiesa di San Paolino, da dove poi sarebbe partita la
Luminara. Negli ultimi anni questa consuetudine è venuta meno, probabilmente a
causa del cessato interesse da parte dei gruppi podistici locali.

La vocazione per le attività a carattere sociale e la vicinanza con la
parrocchia di San Paolino risultano da subito evidenti con le **raccolte doni**
organizzate in favore dei ragazzi meno fortunati dell'Istituto "De Sortis" di
Viareggio, con le feste sulle mura dedicate agli anziani, con le caldarroste sul
sagrato della chiesa e i babbi natale durante il periodo natalizio, la raccolta
fondi per i bambini terremotati di **Gualdo Tadino** (1998).

<figure class="align-center">
  <a href="{{ '/assets/images/2019/giannoni-balestrieri-lucca/boveglio-1999.jpg' | absolute_url }}">
    <img src="{{ '/assets/images/2019/giannoni-balestrieri-lucca/boveglio-1999.jpg' | absolute_url }}" alt="luminara san paolino lucca 1994">
  </a>
  <figcaption>Il Palio in piazza a Boveglio nel 1999.</figcaption>
</figure>

Nel 1995, l'associazione viene **portata in tribunale** dalla *Compagnia
Balestrieri Lucca* con l'intento di inibire all'associazione “l'effettuazione
del tiro alla balestra antica lucchese” e “l'uso di stemmi e bandiere in quanto
servili imitazioni di quelli usati dalla Compagnia”. L'attività perseguita da
entrambe le associazioni venne riconosciuta come facente parte del patrimonio
collettivo, e quindi ”costituisce espressione della generale libertà
associativa, talché non appare ipotizzabile l'operatività di un alcun diritto di
esclusiva”: la causa si concluse con un nulla di fatto come riportato nella
sentenza del Tribunale di Lucca depositata nel gennaio 1996, e entrambe le parti
furono obbligate a pagare le spese processuali.

Le attività dell'associazione vanno avanti: aderisce alla **Lega Italiana Tiro
Alla Balestra** (LITAB) dal 1995, partecipando ogni anno al campionato italiano
e alle varie amichevoli organizzate dai fratelli d'arme come Pisa, Terra del
Sole e Norcia. Vince il titolo di Campioni Italiani nel 1995 e nel 2001. Nel
2003 ospita il campionato italiano LITAB a Barga (LU).

<figure class="align-center">
  <a href="{{ '/assets/images/2019/giannoni-balestrieri-lucca/lucca-campione-campionato-volterra-2001.jpg' | absolute_url }}">
    <img src="{{ '/assets/images/2019/giannoni-balestrieri-lucca/lucca-campione-campionato-volterra-2001.jpg' | absolute_url }}" alt="contrade san paolino campioni italiani 2001">
  </a>
  <figcaption>San Paolino campioni italiani LITAB nel 2001 a Volterra.</figcaption>
</figure>

Dal 1997 aderisce alla “Federazione Toscana Giochi Storici” e al “Coordinamento
Toscano Gruppi e Manifestazioni storiche”, e sono numerose le manifestazioni di
rievocazione a cui prende parte negli anni come ad esempio: la **Luminara di
Santa Croce** a Lucca, il Castello Rivive a Nozzano, la processione per **San
Cristoforo** a Barga, la festa del vino a Montecarlo, il Palio in piazza a
Boveglio, la vita nella fortezza delle Verrucole a San Romano in Garfagnana, il
Palio delle Contrade - Giostra della Stella a Ripoli (Pisa), a Pietralunga per
il **Palio della Mannaja**, a Ponte a Elsa per il Palio di San Lazzaro e al
Castello di Pandino in provincia di Cremona. In un paio di occasioni
l'associazione ha addirittura oltrepassato i confini nazionali, a Unna in
Germania, e Angers in Francia, entrambe insieme alla *Compagnia Balestrieri di
Pisa*.

Nel 1997 l'associazione si trova a Teggiano (SA) per una manifestazione e lì
incontra per la prima volta il gruppo sbandieratori della città di Volterra. In
quell'occasione i balestrieri **Mario Puccetti** e **Bruno Giannoni**
trasmettono la propria passione per il tiro ad alcuni componenti del gruppo
sbandieratori, e poco tempo dopo prestano loro una balestra così che potessero
studiarla e apprenderne i meccanismi. Scattò così la prima scintilla che portò
alla **nascita della Compagnia Balestrieri di Volterra** (26 giugno 1998) e in
loro onore la prima balestra di fattura volterrana prese il nome di
“Maria-Bruna”.

<figure class="align-center">
  <a href="{{ '/assets/images/2019/giannoni-balestrieri-lucca/giannoni-benassai-1998.jpg' | absolute_url }}">
    <img src="{{ '/assets/images/2019/giannoni-balestrieri-lucca/giannoni-benassai-1998.jpg' | absolute_url }}" alt="giannoni bruno e mario benassai a lucca nel 1998">
  </a>
  <figcaption>Bruno Giannoni segue un balestriere volterrano (Mario Benessai) durante i suoi primi tiri</figcaption>
</figure>

<figure style="width: 235px" class="align-left">
<a href="{{ '/assets/images/2019/giannoni-balestrieri-lucca/1998-mario-puccetti.jpg' | absolute_url }}">
<img src="{{ '/assets/images/2019/giannoni-balestrieri-lucca/1998-mario-puccetti.jpg' | absolute_url }}" alt="mario puccetti balestra">
</a>
<figcaption>Mario Puccetti prova la prima balestra volterrana "Maria-Bruna"</figcaption>
</figure>

<figure style="width: 235px" class="align-left">
<a href="{{ '/assets/images/2019/giannoni-balestrieri-lucca/1998-alessandro-benassai-giannoni.jpg' | absolute_url }}">
<img src="{{ '/assets/images/2019/giannoni-balestrieri-lucca/1998-alessandro-benassai-giannoni.jpg' | absolute_url }}" alt="alessandro benassai balestra">
</a>
<figcaption>Alessandro Benassai al tiro</figcaption>
</figure>

<figure style="width: 235px" class="align-left">
<a href="{{ '/assets/images/2019/giannoni-balestrieri-lucca/1998-baroncini-elena.jpg' | absolute_url }}">
<img src="{{ '/assets/images/2019/giannoni-balestrieri-lucca/1998-baroncini-elena.jpg' | absolute_url }}" alt="elena baroncini balestra">
</a>
<figcaption>Elena Baroncini al tiro</figcaption>
</figure>

A fine 1999 inizia a nascere interesse nella ricostruzione di bombarde e
schioppetti di epoca medievali, da cui nascerà poi il **gruppo artiglieria**
all'interno dell'associazione. L'attività di ricerca sulle antiche armi da fuoco
e la realizzazione di un alcuni simulacri di queste venne portato avanti da un
gruppo di soci che preferì poi costituirsi in associazione indipendente per
portare avanti questa attività in modo prevalente dal 2006.

Nel 2000 ci fu un tentativo di riavvicinamento dell'associazione con la
Compagnia Balestrieri Lucca su intercessione dell'amministrazione comunale, per
cui il **Palio di San Paolino venne disputato da entrambe le associazioni**,
dove le Contrade si piazzarono al primo, secondo e terzo posto (Riccardo
Casciotti, Damiano Marchiò, Antonio Corsini). Venne formata una commissione
formata da membri di entrambe le associazioni per definire una nuova modalità di
raggruppamento federale dei tre terzieri (ogni terziere doveva essere
un'associazione a se stante), su cui poi non si trovò mai un accordo e le strade
si divisero nuovamente.

<figure class="align-center">
  <a href="{{ '/assets/images/2019/giannoni-balestrieri-lucca/nazione-palio-san-paolino-2000.jpg' | absolute_url }}">
    <img src="{{ '/assets/images/2019/giannoni-balestrieri-lucca/nazione-palio-san-paolino-2000.jpg' | absolute_url }}" alt="palio san paolino 2000">
  </a>
  <figcaption>La Nazione del 14 Luglio 2000 sul Palio di San Paolino.</figcaption>
</figure>

## Materiale scaricabile

* [volantino di presentazione dell'associazione 1996-2000](https://drive.google.com/file/d/137nGOzgnS1nSlT5NYKsiw8Ug3vvvQy-_/view?usp=sharing)
* [archivio PDF del materiale cartaceo (volantini, stampa) dal 1996 al 2001](https://drive.google.com/file/d/1udoHWHxZP1_2kdyEDA78VSEX2YP1wPzy/view?usp=sharing)
