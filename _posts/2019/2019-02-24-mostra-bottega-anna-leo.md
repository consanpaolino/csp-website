---
layout: post
title: "Le Contrade in mostra alla Bottega di Anna e Leo"
date: '2019-01-20T19:21:00+01:00'
permalink: /2019/mostra-bottega-anna-leo
categories:
  - news
image:
  path: assets/images/2019/hero/bottega-anna-leo.jpg
---

Sarà una piacevole sorpresa per i tanti lucchesi e turisti della nostra amata
città che si ritroveranno a gustare le prelibatezze tradizionali cucinate da
**Claudio Togni** alla *Bottega di Anna e Leo* quando, appena entrati nella sala
più grande, troveranno due pareti con le **migliori fotografie** scattate
durante gli eventi di rievocazione medievale dell’associazione Contrade San
Paolino.

<!-- more -->

Ad arricchire la raccolta fotografica, ci sarà anche il drappo realizzato per il
**Palio dei balestrieri** di settembre da **Paolo Lazzerini** e il corniolo con
cui la lucchese **Simona Stefani** si è aggiudicata il titolo di *Campionessa
Italiana di balestra antica* lo scorso 9 settembre durante il campionato, oltre
alla riproduzione di una balestra da imbraccio di proprietà dell’oste.

“Preservare le nostre tradizioni è quello che ci fa prima distinguere e poi
emergere in un mondo sempre più globalizzato e concorrenziale” - spiega Claudio
Togni - “Ed è quindi estremamente importante supportare chi con tanta passione e
scarse risorse fa sì che queste tradizioni continuino ad essere trasmesse”:
questa è la ragione per cui un ristorante del centro storico ha deciso di
arredare così la propria sala. E sicuramente i più curiosi ringrazieranno.

Le foto sono state raccolte grazie a “Diffidate dalle imitazioni… fotografa San
Paolino!”, il concorso che ogni anno l’associazione propone agli appassionati di
fotografia di Lucca e che mette in palio una cena per due persone in un
ristorante della piana.

Il prossimo appuntamento sarà la **Festa della Libertà** il 28 aprile, in cui è
in programma per la mattina un corteo storico per le vie del centro di Lucca.

<figure class="align-center">
  <a href="{{ '/assets/images/2019/bottega-anna-leo/bottega_oste_contrade.jpg' | absolute_url }}">
    <img src="{{ '/assets/images/2019/bottega-anna-leo/bottega_oste_contrade.jpg' | absolute_url }}" alt="bottega anna e leo claudio togni">
  </a>
  <figcaption>L'oste Claudio Togni insieme alle contrade</figcaption>
</figure>
