---
layout: post
title: Ricerca sponsor per Trofeo Nazionale LITAB
date: '2018-04-27T12:00:00+02:00'
categories:
  - associazione
tags:
  - lucca
  - sponsor
image:
  path: /images/contrade-san-paolino.jpg
permalink: /sponsor-cercasi
---

La nostra Associazione "Contrade San Paolino" si propone di organizzare, per l'8
e 9 settembre 2018, il XXXIV trofeo nazionale di tiro con la balestra antica da
banco, che vedrà tredici compagnie provenienti da tutta Italia sfidarsi nel
magnifico scenario della città di Lucca, in un'occasione di grande spettacolo e
di promozione del nostro territorio, della tradizione, dell’arte, della storia e
cultura, e l’enogastronomia. La manifestazione si svolgerà a Lucca in Piazza
Napoleone e Piazza San Michele, con gare di tiro con balestra da banco
medievale, sia individuali che a squadre, e un corteo composto da tamburini,
porta vessilli, sbandieratori, nobili, dame e armigeri rigorosamente in costume
medievale a formare una sfilata di circa 650 persone che attraverserà l’intero
centro storico di Lucca.

<!-- more -->

## Finalità dell'associazione

La nostra Associazione promuove la cultura storica e la pratica della
Rappresentazione in costume, e ci poniamo come obbiettivo la conservazione ed il
recupero dei beni storici, artistici ed ambientali del territorio di Lucca e
della provincia, ed il coinvolgimento del maggior numero di cittadini con la
volontà di operare attivamente nella realtà storica della città di Lucca. Per
raggiungere questi scopi, promuoviamo numerose iniziative sociali, culturali,
artistiche, ricreative, sportive e turistiche, volte a favorire momenti di
aggregazione per l’intera comunità lucchese.

## Breve storia dell'associazione

La nostra associazione nasce a Lucca nel 1991 e diviene operativa nel 1994. È
iscritta nel registro del Volontariato (L.266/91) dal 06/02/04 al nr. 31 ed è
inserita  nell'elenco regionale delle Associazioni e Manifestazioni di
rievocazione e ricostruzione storica (L.R. 5/2012). Organizza ogni anno a Lucca
e provincia attività storico-culturali e rievocazioni come: Luminara di San
Paolino, Lucca Medievale, Il Palio delle Contrade. Collabora con i comuni di
Lucca, Barga, Pietrasanta, Montecarlo e Pietralunga e partecipa al Campionato
Nazionale Italiano di tiro con la balestra antica da banco (L.I.T.A.B.) .

## Benefici del Contributo

Il Vostro contributo consentirà di rendere pubblico il Vostro diretto supporto
alla realizzazione dell'evento, che apparirà su i mezzi pubblicitari che
adopereremo per le campagne di promozione dell'evento, fra cui:

* il nostro sito web [https://consanpaolino.org](https://consanpaolino.org),
  dove nella pagina dell’evento saranno elencati tutti gli sponsors con i
  relativi loghi e link al proprio sito web; (bronze sponsor)

* i nostri account social, dove sarete annunciati come sponsor con un post a
  voi dedicato (testo + foto, bronze sponsor): Facebook (1150 likes - al 3 marzo
  2018),Instagram (773 followers - al 3 marzo 2018)

* Evento Facebook che sarà utilizzato come meccanismo di diffusione principale,
  dove il vostro logo sarà inserito nell'immagine di copertina; (silver sponsor)

* Materiale stampato (flyers, locandine) che saranno affisse in tutta la
  provincia di Lucca, tovagliette da pasto utilizzate per la cena antecedente le
  gare dalle compagnie partecipanti (650 persone). (gold sponsor)

* Video introduttivo che verrà messo in onda sulle emittenti tv locali

* Striscione pubblicitario che sarà visibile sul campo di tiro dove saranno
  effettuate le gare di balestra, possibilità di fornire proprio materiale
  pubblicitario da distribuire durante i due giorni dell’evento (platinum
  sponsor);

## Tipologia di contributo

* bronze sponsor: 250 euro ( max 8 )

* silver sponsor: 500 euro ( max 4)

* gold sponsor: 1000 euro (max 2)

* platinum sponsor: 2000 euro (max 1)

I benefici a cui ogni tipologia di sponsorizzazione danno diritto sono quelli
descritti nel paragrafo precedente, e ovviamente i livelli più alti danno
diritto anche ai benefici dei livelli inferiori.

Nell’organizzazione dell’evento stiamo coinvolgendo il Comune di Lucca e la
Provincia di Lucca, ai quali abbiamo chiesto, oltre al patrocinio, anche un
contributo economico. Vogliamo coinvolgere, inoltre, la Fondazione Cassa di
Risparmio di Lucca e la Fondazione Banca del Monte, ai quali abbiamo chiesto
(come ora siamo a chiedere a Voi) un contributo economico per la copertura delle
spese di gestione e organizzazione della manifestazione.

## Finalità del contributo

Le principali spese preventivate per la realizzazione di questo evento sono:

* Noleggio della struttura a supporto del tabellone su cui saranno affissi i
  bersagli

* Noleggio delle pedane per 13 pancacci, su cui i balestrieri effettuano i tiri

* La tradizionale cena conviviale la sera prima dell’inizio della manifestazione
  a cui partecipano le 13 compagnie provenienti da tutta Italia, come
  ringraziamento per la partecipazione a questo evento

* Doni alle compagnie partecipanti al campionati

* Spese pubblicitarie per campagne Google e Facebook

* Spese e tasse per concessioni di utilizzo del suolo pubblico

* Spese per la sicurezza

* Spese per realizzazione dei premi ai balestrieri partecipanti

* spese per lavaggio costumi

## Modalità di contribuzione

Confidiamo che la Vostra azienda possa dare un contributo a questa importante
manifestazione culturale, portata avanti dalla nostra Associazione senza alcuno
scopo di lucro e solo a fini sociali, culturali e ricreativi.

Le modalità di erogazione del contributo, per consentirne la piena
tracciabilità, è attraverso bonifico bancario con i seguenti dati:

intestatario: Associazione Contrade San Paolino
IBAN: IT83G0626013711100000009749

## Contatti

Paolo Gianni

Presidente ACSP

Cellulare:  347 35 79 286

Email: consanpaolino@gmail.com