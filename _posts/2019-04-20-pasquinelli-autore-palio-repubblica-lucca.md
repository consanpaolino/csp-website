---
layout: post
title: "Roberto Pasquinelli sarà l’autore del drappo del prossimo palio a Montecarlo"
date: '2019-04-20T19:12:00+01:00'
permalink: /2019/roberto-pasquinelli-autore-palio-repubblica-lucca
categories:
  - news
image:
  path: /assets/images/2019/hero/corniolo-palio-repubblica-lucca.jpg
---

Balestrieri dell’associazione Contrade San Paolino pronti a tornare in piazza,
questa volta non a Lucca ma bensì a **Montecarlo** di Lucca, a causa della
mancata approvazione dell’evento nel calendario unico ViviLucca 2019.

<!-- more -->

In programma per il **19 Maggio**, all’interno dei giardini della **Rocca del
Cerruglio**, la seconda edizione del **Palio dei Balistarii della Repubblica di
Lucca** vedrà cimentarsi, in un duello a colpi di verretta, i balestrieri
dell’associazione suddivisi per contrada: Falcone, Granchio, Luna e Sirena. Il
miglior tiratore si aggiudicherà la vittoria e alla relativa contrada sarà
assegnato il drappo, per cui è stato incaricato alla realizzazione il “Pittore
di Montecarlo”, **Roberto Pasquinelli**.

<figure class="align-center">
  <a href="{{ '/assets/images/2019/pasquinelli-autore-palio/roberto_pasquinelli.jpg' | absolute_url }}">
    <img src="{{ '/assets/images/2019/pasquinelli-autore-palio/roberto_pasquinelli.jpg' | absolute_url }}" alt="roberto pasquinelli pittore">
  </a>
  <figcaption>Roberto Pasquinelli, il pittore di Montecarlo</figcaption>
</figure>

Non è il primo **cencio** per Roberto Pasquinelli che nel 2013 era già stato
incaricato dalla **città di Fucecchio** per la realizzazione del drappo per il
proprio Palio delle Contrade. L’artista montecarlese ha più di 40 anni di
attività alle spalle ed è molto apprezzato sia per i ritratti che per i
paesaggi, che traggono prevalente ispirazione proprio dalle campagne che
circondano il borgo medioevale di Montecarlo. Oggi ha una esposizione permanente
nel centro storico del paese, “La Stanza del Sole” in Via Carmignani, dove è
possibile visionare i suoi ultimi lavori e vederlo all’opera.

<figure class="align-center">
  <a href="{{ '/assets/images/2019/pasquinelli-autore-palio/premiazione-palio-balistarii-repubblica-lucca.jpg' | absolute_url }}">
    <img src="{{ '/assets/images/2019/pasquinelli-autore-palio/premiazione-palio-balistarii-repubblica-lucca.jpg' | absolute_url }}" alt="premiazione palio balistarii repubblica lucca">
  </a>
  <figcaption>Antonino Lino, il vincitore dell'edizione 2018, insieme a Maestro d'armi e presidente dell'associazione</figcaption>
</figure>

Oltre alle Contrade, altre associazioni hanno manifestato interesse a prender
parte alla rievocazione, ed hanno già confermato la loro presenza: **I Falconieri
di Madre Terra**, il **Gruppo Storico Casteldurante** di San Ginese di Compito e
infine **M&T associazione culturale culinaria**. Il programma dettagliato della
manifestazione sarà presto disponibile, e nel frattempo è possibile seguire gli
aggiornamenti direttamente sulla pagina Facebook “Contrade San Paolino”.
