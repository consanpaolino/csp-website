---
layout: post
title: "Balestrieri senza barriere"
date: '2018-12-09T08:00:00+01:00'
permalink: /2019/raccolta-fondi-luccasenzabarriere
categories:
  - news
image:
  path: /assets/images/2019/hero/raccolta-fondi-luccasenzabarriere.jpg
---

I balestrieri dell’associazione Contrade San Paolino decidono di iniziare il nuovo anno all’insegna del sociale: in occasione della giornata di festa dell’Epifania, è stata organizzata una classica gara di tiro presso il Campo Tiri della Repubblica di Lucca a Pontetetto e al contempo una piccola **raccolta fondi** fra i membri dell’associazione.

Il denaro raccolto è stato devoluto all’associazione [Luccasenzabarriere](http://www.luccasenzabarriere.org/), attiva sul territorio di Lucca dal 2017, che porta avanti numerose battaglie contro le barriere architettoniche che limitano, o addirittura impediscono, la mobilità di persone con **disabilità fisica** temporanea o permanente.
A raccogliere l’assegno è stato il presidente *Domenico Passalacqua*, presso la sede operativa di Contrade San Paolino situata sotto Porta San Pietro, consegnato dal presidente ACSP *Paolo Gianni*.

In questi giorni l’associazione Luccasenzabarriere ha anche rivolto un appello alla comunità attraverso la propria pagina Facebook per riuscire a coprire le spese di **manutenzione del mezzo attrezzato** utilizzato per il trasporto gratuito di persone con disabilità, per il servizio “Ti accompagniamo noi”.

Chiunque sia interessato a contribuire a questa causa può effettuare una **donazione** di qualsiasi importo tramite una delle modalità presenti sulla [pagina del sito web ufficiale](http://www.luccasenzabarriere.org/sostienici/) di Luccasenzabarriere.

![donazione luccasenzabarriere](/assets/images/2019/raccolta-senza-barriere/DSC06030.JPG)

![donazione luccasenzabarriere](/assets/images/2019/raccolta-senza-barriere/DSC06035.JPG)
