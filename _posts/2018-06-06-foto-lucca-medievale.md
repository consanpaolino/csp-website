---
layout: post
title: Lucca Medievale 2018, le foto
date: '2018-06-06T08:00:00+02:00'
categories:
  - foto
  - news
tags:
  - lucca medievale
  - lucca
  - giuseppe leonardi
permalink: /2018/foto-lucca-medievale.htm
---

La terza edizione della manifestazione che si è svolta durante il weekend del
2-3 Giugno, si è **conclusa con enorme soddisfazione** da parte degli
organizzatori. Nonostante gli intoppi del cantiere aperto nei giardini
dell'Ex-Cavallerizza, che hanno costretto ad una riprogettazione degli spazi a
poco meno di due settimane dall’evento, la manifestazione si è svolta
regolarmente come da programma, con qualche sorpresa: durante il primo
spettacolo di falconeria, il bellissimo esemplare di **poiana messicana viene
messo in fuga da un gruppo di corvi** lucchesi che erano a poca distanza dal luogo
della manifestazioni. La storia ha avuto un lieto fine martedì pomeriggio, dopo
le segnalazioni di avvistamento del rapace nei pressi del Tribunale di Lucca da
diversi cittadini, che hanno consentito all’animale di ricongiungersi con il suo
proprietario.

<!-- more -->

Il cambio di location rispetto agli anni precedenti, da **Piazza San Francesco** a
**Piazzale Verdi**, si è sicuramente rivelata una scelta strategica azzeccata, così
come il non protrarsi oltre la prima settimana di giugno evitando il caldo
torrido dell’estate, che non invoglia le persone ad uscire di casa prima del
calar della sera.

Insieme alla promotrice Contrade San Paolino, altri gruppi di rievocazione
storica hanno preso parte alle attività proposte per diversificare ulteriormente
le aree di interesse storico: oltre ai balestrieri cittadini e il loro campo
tiri, erano presenti i **Grifoni Rampanti** di San Ginese di Compito (Lucca) con
le loro armature pesanti che hanno dato vita ad epici duelli al singolar tenzone
nel ring posto al centro dell’area spettacoli, insieme ai colleghi spadaccini
della **White Company** di Livorno. Nei loro rispettivi accampamenti, oltre a
**Sole e Acciaio** di Pescia e alla **Libera Compagnia D'Arme delle Tre Fiere**
di Pisa, è stato possibile assistere durante tutta la giornata a scorci di vita
medievale da campo grazie ai banchi didattici gestiti da ogni gruppo, ognuno con
le proprie peculiarità. Molto frequentata anche la tenda dei **Falconieri di
Madre Terra**, che hanno effettuato numerose dimostrazioni con i propri rapaci
facendo diventare il pubblico parte integrante dello spettacolo. Infine,
chiudendo il giro, erano presenti diversi banchi artigiani che con i loro
prodotti unici, rigorosamente realizzati a mano, hanno permesso ai partecipanti
di portarsi a casa un pezzettino di Lucca Medievale.

Soddisfazione anche per l’associazione **Promo-Terr**, che si è occupata della
logistica dell’evento e della gestione diretta del punto ristoro che ha
dissetato e sfamato la grande mole di visitatori che hanno deciso di partecipare
a questa manifestazione. Appuntamento a **Lucca Medievale 2019**, che vuole
continuare a crescere e diventare un punto di riferimento nel calendario degli
eventi lucchesi, come in passato è stata *Ante Diem Sanctae Crucis* organizzata
dal Comune di Lucca e soppressa dal 2012.

## Risultati 3° Trofeo Marlia Express

Sabato pomeriggio a Lucca Medievale è stato recuperato l'appuntamento annuale
con il 3° Trofeo Marlia Express, valevole ai fini del campionato sociale interno
dell'associazione, in cui il Reverendo Gianluca Bertolucci ha primeggiato,
seguito da Billy Alessandro Guidi, Antonino Lino (vincitore del Palio di Maggio)
e il Vinaio Giovanni Barsanti.

## Risultati 3° Torneo in onore dello Santo Francesco

Le quattro contrade dell'associazione Contrade San Paolino (Granchio, Falcone,
Luna e Sirena) si sono sfidate la giornata di domenica nel 3° Torneo in onore
dello Santo Francesco, per aggiudicarsi il Palio realizzato dal maestro
viareggino Mario Baroni: si è aggiudicato il conteso premio la contrada del
Falcone, seguita da Granchio, Sirena e Luna.

## Scatti di Giuseppe Leonardi

![lucca medievale 2018](/assets/images/2018/lucca-medievale/leonardi_1.jpg)

![lucca medievale 2018](/assets/images/2018/lucca-medievale/leonardi_2.jpg)

![lucca medievale 2018](/assets/images/2018/lucca-medievale/leonardi_3.jpg)

![lucca medievale 2018](/assets/images/2018/lucca-medievale/leonardi_4.jpg)

![lucca medievale 2018](/assets/images/2018/lucca-medievale/leonardi_5.jpg)

![lucca medievale 2018](/assets/images/2018/lucca-medievale/leonardi_6.jpg)

![lucca medievale 2018](/assets/images/2018/lucca-medievale/leonardi_7.jpg)

![lucca medievale 2018](/assets/images/2018/lucca-medievale/leonardi_8.jpg)

![lucca medievale 2018](/assets/images/2018/lucca-medievale/leonardi_9.jpg)

![lucca medievale 2018](/assets/images/2018/lucca-medievale/leonardi_10.jpg)

* [Tutti gli scatti di Giuseppe Leonardi](https://photos.app.goo.gl/rYBy4dJ9TUD31QxA3)

## Altre gallerie fotografiche

* [Scatti di Tommaso Giannini](https://photos.app.goo.gl/GsSJ2Kd6KBZPxVLm8)
* [Scatti di Andrea della Spora](https://photos.app.goo.gl/rOgVXxYDhnxjTbb02)
* [Scatti di Francesco Pallini](https://photos.app.goo.gl/6sKqhrRPbygWLciw2)