---
layout: post
title: È lucchese la balestriera d’Italia
date: '2018-09-10T08:20:00+02:00'
permalink: /2018/risultati-campionato-italiano-litab-lucca
categories:
  - eventi
image:
  path: /assets/images/2018/campionato/simona-vince.jpg
---

Lucca sul gradino più alto nelle competizioni per il *XXXIV Campionato Italiano
di Balestra antica da banco LITAB* svoltosi proprio a Lucca in Piazza Napoleone,
a vincere nella gara individuale su corniolo è **Simona Stefani** di **Contrade
San Paolino** che riesce all’ultima tornata di tiri ad infilarsi nel centro del
bersaglio poco prima dell’arrivo di un’altra freccia, quella del secondo
classificato Giovanni Rubiu di Iglesias, che ha letteralmente frantumato la
verretta vincitrice, ma grazie al puntale di ferro rimasto conficcato nel
bersaglio è stato possibile decretare la lucchese come vincitrice. Terzo
classificato **Roberto Mescolini** di Terra del Sole.

<!-- more -->

Nella gara a squadre, che è risultata **la più combattuta di sempre** con ben 7
squadre su 13 sopra il muro dei 300 punti, si sono riconfermati al primo posto i
campioni in carica di *Volterra* con 333 punti, seguiti da *Terra del Sole* con
331 punti e *Assisi* con 320 punti.

Nelle gare del sabato, hanno primeggiato il Maestro d’Arme **Stefano Funari** di
*Norcia* e il Campione **Letizia Lenzi** di *Pisa* nella ventosa Piazza San
Martino.

Grande **soddisfazione per tutta l’associazione** Contrade San Paolino che per
la prima volta in assoluto è riuscita a portare questa importante manifestazione
proprio nel centro di Lucca e in un periodo di massima affluenza di visitatori
come quello del Settembre Lucchese.

Prima delle gare, un grande corteo storico formato da **450 figuranti** ha
attraversato il centro storico da Piazza dei Servi fino a Piazza Napoleone, e
numerose le esibizioni di tamburini e sbandieratori dei vari gruppi intervenuti.

Ma non è ancora il momento di riposarsi per i volontari dell’associazione, il
prossimo appuntamento è per il 30 Settembre in Piazza San Michele con la seconda
edizione del **Palio delle Contrade San Paolino**, dove i balestrieri si
sfideranno nuovamente per veder primeggiare il proprio gonfalone: Falcone,
Granchio, Luna o Sirena.

**Nei prossimi giorni pubblicheremo le foto, se volete 