---
layout: post
title: Lucca Medievale 2018, storia, tradizione e spettacolo
date: '2018-05-24T19:00:00+02:00'
tags:
- '2018'
- manifestazioni
- eventi
- balestra
- palio
- balestrieri
- lucca
permalink: /2018/programma-lucca-medievale.htm
---

La terza edizione di **Lucca Medievale**, programmata per il weekend del **2-3**
**Giugno** a lato di **Piazzale Verdi**, si preannuncia ricca di novità e con un
programma che sarà in grado di soddisfare anche i visitatori più esigenti:
cultura, rievocazione, tradizione, spettacolo e, ovviamente, gastronomia.

Nei giardini antistanti il Museo della Zecca, si potranno ammirare ben sei
accampamenti con altrettanti gruppi di rievocazione storica, da Livorno la
**White Company** (la storica compagnia bianca medievale), da Pisa **La Libera
Compagnia d’Arme delle Tre Fiere**, da Pescia **Sole e Acciaio** gruppo di
uomini d’arme, dalla lunigiana **I Falconieri di Madre Terra** insieme ai loro
uccelli rapaci, da Lucca **I Grifoni Rampanti** schermitori di altri tempi.**
**Infine i gruppi che giocano in casa: **Sbandieratori e Musici Città di Lucca -
Contrada S. Anna** ed **Contrade San Paolino** (co-fondatori della
manifestazione), che allestiranno un campo tiro permanente per la balestra nel
quale il pubblico potrà ricevere le prime lezioni di tiro, guidato dal maestro
d’armi.

<!-- more -->

Oltre ai gruppi storici, il **Villaggio Medievale** offrirà diverse attrazioni
didattiche e rievocative agli avventori, come gli esperti di tornio per la
lavorazione del legno, dell’arte della ceramica e della pittura. A questo si
aggiunge il gruppo de **Le Dame ed i Messeri a Cavallo**, un gruppo di
appassionati che saranno ospiti insieme ai loro destrieri. Ultimi, non per
importanza, ricordiamo la presenza nella sola giornata di domenica
dell’associazione lucchese **Historica Lucense**, che parteciperà con alcuni
figuranti e cannonieri alla manifestazione.

Un ringraziamento doveroso va all’Amministrazione Comunale ed alla **Fondazione
Museo della Zecca** che ospiterà numerosi incontri culturali e due mostre: una
di pittura, con il dipinto del Palio dei balestrieri, l’altra di bacini ceramici
dipinti. La scenografia è completata da un gioco di luci colorate che di notte
offriranno uno spettacolo unico entrando in città. Ancora in forse, per ragioni
tecniche, la proiezione di filmati sulla facciata bianca del centro di
accoglienza turistico.

L’area spettacoli offrirà a ritmo serrato, per entrambe le giornate, animazione
a cura dei falconieri, combattimenti in *gentil tenzone*, spettacoli circensi e
di giocoleria de **I Diavoli Rossi**, e la maestria nella manipolazione del
fuoco con l’acrobata **Giada**; il sabato sera la leggiadria fantastica delle
ragazze della compagnia danze orientali **Al Akhawat **di Lucca; mentre la
domenica ci saranno due appuntamenti artistici di rilievo: il primo con il
gruppo di danze storiche di Follonica **Balliamo Insieme**, l’altra con *I
sonetti declamati* della brava attrice **Sabrina de Ranieri.**

Durante tutta la giornata sarà attivo il punto ristoro e relax, ed è possibile
prenotare tavoli per l’area gastronomia per pranzo e cena al numero 320.3895809

Per gli aggiornamenti dell’ultima ora si rimanda all’evento su facebook [Lucca
Medievale 2018](https://www.facebook.com/events/1361447277294892/) o sul sito
[luccamedievale.it](http://luccamedievale.it)

![programma lucca medievale sabato 2
giugno](/images/2018/05/programma_2018_sabato.jpg)

![programma lucca medievale domenica 3
giugno](/images/2018/05/programma_2018_domenica.jpg)

Se vuoi avere eventuali aggiornamenti direttamente nella tua casella di posta,
puoi **[iscriverti alla newsletter](http://eepurl.com/dbx8K9)**.
