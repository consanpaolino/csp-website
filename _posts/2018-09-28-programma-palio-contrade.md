---
layout: post
title: "2° Palio delle Contrade San Paolino: Negato l’utilizzo della piazza"
date: '2018-09-28T22:45:00+02:00'
permalink: /2018/programma-palio-contrade-san-paolino
redirect_from:
  - /2018/programma-contrade-san-paolino
categories:
  - eventi
image:
  path: /assets/images/2018/hero/palio-balestrieri.jpg
---

Con enorme dispiacere siamo a comunicarvi a pochi giorni dall’inizio del **2°
Palio delle Contrade San Paolino** che il Comune di Lucca, su parere della
Soprintendenza per le province di Lucca e Massa Carrara, ha **NEGATO**
l’autorizzazione all’utilizzo di Piazza San Michele come richiesto dalla nostra
associazione in data 13 Agosto 2018 per effettuare la manifestazione sopra citata.

<!-- more -->

Ci troviamo quindi costretti a **spostare la gara di tiro dei balestrieri
lucchesi al nostro Campo Tiri della Repubblica di Lucca** sito in Via Pattana a
Pontetetto, con inizio previsto della gara per le ore 14.30. Terminata la gara,
ci ritroveremo in Piazzale Verdi a Lucca per **effettuare il corteo storico**
come previsto nel programma originale alle ore 16.30, per Via San Paolino,
Piazza San Michele, Via Vittorio Veneto fino a Piazza Napoleone, con la contrada
vincitrice che porterà il drappo dipinto da Paolo Lazzerini.

Come associazione, rispettiamo totalmente le decisioni delle istituzioni
competenti che seguono le normative vigenti, ma ci auguriamo che questo episodio
sarà l’occasione per un confronto con tali istituzioni per metterci nuovamente
nelle condizioni di proseguire nelle nostre attività di promozione sociale, del
territorio e della storia della nostra città.

![volantino aggiornato](/assets/images/2018/palio-contrade/programma_v2.jpg)