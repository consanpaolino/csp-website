---
layout: page
title: Calendario eventi 2022 a Lucca
permalink: /eventi-lucca-2022
redirect_from:
 - /calendario-eventi
image:
  path: /assets/images/2019/hero/crossbowman.jpg
---

La **Toscana** è una regione ricca di storia e tradizioni e che custodisce
luoghi meravigliosi, fra cui la città di [Lucca](/lucca).

**Lucca** è una città molto antica, probabilmente di origine etrusca ma che ha
iniziato a svilupparsi a partire dal 180 a.C. come città romana, come ci ricorda
l'attuale Piazza Anfiteatro. Ma è nel **medioevo** che la città crebbe
notevolmente, grazie all'antica *Via Francigena* di cui Lucca era una tappa
importante, e molte sono le vicende militari che la videro protagonista. E' in
questo periodo che nascono i [terzieri di
Lucca](https://consanpaolino.org/terzieri-lucca) e il corpo militare che riuscì
a garantire l'indipendenza della città in molte occasioni: [i
balestrieri](/lucca-balestrieri-medioevo-storia).

Ad oggi queste tradizioni continuano ad esser molto sentite, e Lucca è la culla
di tanti eventi culturali e d'intrattenimento che la rendono unica e
indimenticabile. Segue una selezione di eventi a carattere storico-culturale,
fiere, festival, mostre, spettacoli d'intrattenimento e manifestazioni che si
tengono a Lucca e provincia durante tutto l'anno.

## Calendario eventi in programma

Il programma dettagliato di ogni evento sarà disponibile nelle settimane
immediatamente precedenti all'evento.

> **ATTENZIONE**: a causa dell'attuale emergenza sanitaria non è possibile
> garantire la realizzazione o l'eventuale posticipazione degli eventi di
> seguito proposti.

* **10 Aprile: Uno Tabarro di Sbiavato di Duagio**: conferenza su abiti e
  accessori del 1300, mediante l’utilizzo di fonti visive del periodo e spunti
  dal “Decameron” boccaccesco, a cura della prof.ssa Sara Paci Piccolo

* **24 Aprile: Festa della Libertà (4a Disfida della Libertà)** - Corteo storico
  per le vie del centro storico di Lucca, esibizioni in piazza San Martino, gara
  di tiro con la balestra antica al [Campo Tiri della Repubblica di
  Lucca](https://goo.gl/maps/Cz3SQuVr9YE2) con diverse compagnie LITAB.

* **15 Maggio - 4° Palio delle Contrade San Paolino**: gara di tiro fra i
  balestrieri suddivisi in contrade al Campo Tiri della Repubblica di Lucca.

* **4-5 Giugno - Lucca Medievale**: ritorna l'evento più atteso dell'anno dopo
  due anni di stop imposti dalla pandemia. Maggiori info su
  [luccamedievale.it](https://luccamedievale.it)

* **12 Giugno - Memorial Mario Puccetti**: per ricordare il recentemente
  scomparso cofondatore dell'associazione Contrade San Paolino, i balestrieri si
  sfideranno in una gara in borghese presso il Campo Tiri della Repubblica di
  Lucca a Pontetetto.

* **10 Luglio - Parata di Bandiere in onore di San Paolino**: corteo storico per
  le vie della città con esibizioni di sbandieratori e musici.

* **11 Luglio - Luminara in onore di San Paolino**: corteo storico per le vie
  della città allestite con fiaccole e bandiere, esibizioni di tamburi storici.
  Esibizioni dei gruppi partecipanti ed estrazione dell'ordine di tiro del Palio
  dei balestrieri del giorno successivo.

* **12 Luglio - 47° Palio di San Paolino**: i balestrieri si sfideranno in un
  duello all'ultima verratta su un bersaglio posto a 36 metri.

* **24 Luglio - Processione di San Cristoforo**: tradizionale corteo storico
  presso la città di Barga (LU).

* **31 Luglio - 4a Giostra Ghibellina**: gara di tiro con la balestra presso il Campo Tiri
  della Repubblica di Lucca.

* **13 Settembre - Processione di Santa Croce**: tradizionale corteo storico per
  le vie della città.

* **18 Settembre - 14° Palio della Santa Croce**: corteo storico e disfida dei
  balestrieri.

* **9 Ottobre - 3o Palio dei Balistarii della Repubblica di Lucca**: gara di
  tiro con la balestra.

* **16 Ottobre - La musica medievale e l’arte della memoria** (titolo
  provvisorio): Convegno storico presso la Casermetta San Paolino.

* **20 Novembre - A tavola nel medioevo** (titolo provvisorio): Convegno storico
  presso la Casermetta San Paolino.

* **4-18 Dicembre - La milizia cittadina nella Repubblica di Lucca**: apertura
  al pubblico della biblioteca dell'associazione presso la Casermetta San
  Paolino.

> Vuoi inserire qui il tuo evento storico, culturale o di intrattenimento nella
> provincia di Lucca? [Scrivici](/contatti)!

## 🎯 Scopri i balestrieri di San Paolino

{% youtube "https://youtu.be/VXXnQ-31_Cc" %}
