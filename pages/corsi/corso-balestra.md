---
layout: page
title: Corso di balestra storica a Lucca
permalink: /corso-balestra-lucca
redirect_from:
  - /2016-10-05-corsi-di-tiro-con-balestra-antica-a-lucca/
---

Organizziamo corsi per imparare l'**antica arte** del tiro con la **balestra da
banco**.

Il tiro con la balestra è una attività che richiede **grande capacità di
concentrazione**: sa dare grandi soddisfazioni a chi riesce a mantenere un
costante allenamento e a chi ha l'acume di reagire davanti ad ogni condizione di
tiro (sole e vento).

L'obiettivo principale del gruppo balestrieri di Contrade San Paolino è quello
di preparare, anno dopo anno, la rosa dei **12 tiratori** che parteciperanno al
**campionato nazionale** [LITAB](http://www.litab.net/), a cui aderiscono in
tutto 13 città provenienti da tutta Italia.

Accettiamo iscrizioni per il corso **dai 16 anni di età**, ma per poter
gareggiare sono necessari i **18 anni** compiuti.

L'inizio dell'attività di tiro richiede un **corso teorico preparatorio di 4
ore** tenuto dal maestro d'armi, che servirà ad apprendere le norme di sicurezza
da seguire sul campo tiro e i principi fondamentali su cui si basa il tiro con
la balestra. Successivamente si passerà all'attività di tiro vera e propria
presso il [Campo Tiri della Repubblica di Lucca](https://goo.gl/maps/swrB4cqWqA52)

Sei un appassionato di musica? Allora potrebbe interessarti il nostro [corso di
tamburo](/corso-tamburo-lucca)! Accettiamo iscrizioni anche per i [bambini](/corsi-bambini-tamburo-balestra-lucca).

[Lasciaci i tuoi dati di contatto](https://forms.gle/wHmauk2MYKPrpaiUA) per
avere maggiori informazioni o fissare un appuntamento senza impegno.

![volantino corso balestra Lucca](/assets/images/2018/corsi/corsi-balestra.jpg)
