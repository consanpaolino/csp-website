---
layout: page
title: Prossimi eventi a Lucca e dintorni
permalink: /eventi-lucca-2020
redirect_from:
 - /calendario-eventi
 - /2018-03-17-calendario-eventi-2018-lucca/
 - /eventi-lucca-2018
 - /calendario-eventi-lucca-2018
image:
  path: /assets/images/2019/hero/crossbowman.jpg
---

La **Toscana** è una regione ricca di storia e tradizioni e che custodisce
luoghi meravigliosi, fra cui la città di [Lucca](/lucca).

**Lucca** è una città molto antica, probabilmente di origine etrusca ma che ha
iniziato a svilupparsi a partire dal 180 a.C. come città romana, come ci ricorda
l'attuale Piazza Anfiteatro. Ma è nel **medioevo** che la città crebbe
notevolmente, grazie all'antica *Via Francigena* di cui Lucca era una tappa
importante, e molte sono le vicende militari che la videro protagonista. E' in
questo periodo che nascono i [terzieri di
Lucca](https://consanpaolino.org/terzieri-lucca) e il corpo militare che riuscì
a garantire l'indipendenza della città in molte occasioni: [i
balestrieri](/lucca-balestrieri-medioevo-storia).

Ad oggi queste tradizioni continuano ad esser molto sentite, e Lucca è la culla
di tanti eventi culturali e d'intrattenimento che la rendono unica e
indimenticabile. Segue una selezione di eventi a carattere storico-culturale,
fiere, festival, mostre, spettacoli d'intrattenimento e manifestazioni che si
tengono a Lucca e provincia durante tutto il 2020.

## Prossimi eventi a Lucca e dintorni

Vuoi inserire qui il tuo evento storico, culturale o di intrattenimento nella
provincia di Lucca? [Scrivici](/contatti)

Il programma dettagliato di ogni evento sarà disponibile nelle settimane
immediatamente precedenti all'evento.

> **ATTENZIONE**: a causa dell'aumento dei casi COVID-19 a partire dal Settembre
> 2020 non è possibile garantire la realizzazione degli eventi futuri.

* **11 ottobre - 3° Palio delle Contrade San Paolino**: palio dei balestrieri in
  costume storico, accampamento medievale e spettacoli dei musici al Campo Tiri
  della Repubblica di Lucca. [:mag: Vai all'articolo](/2020/3-palio-contrade-san-paolino)

* **29 ottobre al 1 novembre - Lucca Comics & Games**: festival internazionale
  del fumetto, cinema di animazione, illustrazione e giochi da tavolo. [:mag:
  Vai al sito ufficiale](https://www.luccacomicsandgames.com)

## Eventi passati

* **20 Settembre - 2° Giostra Ghibellina**: gara di tiro con la balestra antica fra
  le città di Lucca e Amelia, al Campo Tiri della Repubblica di Lucca (inizio
  gara 15.30) - [:mag: Vai all'articolo](/2020/2a-giostra-ghibellina)

* **13 Settembre - Luminara di Santa Croce**: corteo religioso, civile e storico
  in notturna per le vie del centro storico di Lucca in una atmosfera di altri
  tempi, spettacolo pirotecnico a fine serata. ([**ANNULLATA**](https://www.luccaindiretta.it/dalla-citta/2020/09/02/santa-croce-annullate-la-processione-del-13-e-la-fiera-di-borgo-giannotti/194553/))

* **12 Settembre - Palio della Santa Croce**: palio dei balestrieri cittadini e
  esibizioni di sbandieratori e musici, a porte chiuse in diretta su NoiTV.
  ([**ANNULLATO**](/2020/palio-santa-croce))

* ~~4-5-6 Settembre~~ **Murabilia**: mostra mercato dedicata a piante, fiori e
  giardinaggio sui baluardi San Regolo, La Libertà, nell’Orto Botanico e nei
  sotterranei delle mura. [:mag: Vai al sito
  ufficiale](https://www.murabilia.com/) ([rinviata a Settembre
  2021](https://www.luccaindiretta.it/cultura-e-spettacoli/2020/07/15/eventi-a-lucca-murabilia-rinviata-a-settembre-2021/188051/))

* **22 agosto/30 settembre - Luna Park**: in piazzale Don Baroni, nei giorni
  feriali dalle ore 15:00 alle ore 20:00 e dalle 21:00 alle 24:00. Nei festivi
  orario continuato dalle ore 10:00 alle 24:00 - [:mag: Vai al sito
  ufficiale](https://www.turismo.lucca.it/node/3689)

* **12 Luglio - Palio di San Paolino**: corteo storico e disfida dei balestrieri
  in Piazzale Arrigoni a partire dalle ore 21.00. Premiazione dei vincitori
  prevista per le ore 22.00 - [:mag: Vai all'articolo](/2020/giorni-san-paolino) - [Evento FB](https://www.facebook.com/events/317566119401163)

* **11 Luglio - Luminara di San Paolino**: corteo storico per le vie della città
  allestite con fiaccole e bandiere, esibizioni di sbandieratori e musici.
  Partenza dalle ore 21.00 da Piazza Napoleone verso Piazzale Arrigoni.
  Esibizioni dei gruppi partecipanti ed estrazione dell'ordine di tiro del Palio
  dei balestrieri del giorno successivo. - [:mag: Vai all'articolo](/2020/giorni-san-paolino)

## Scopri i balestrieri di San Paolino

{% youtube "https://youtu.be/VXXnQ-31_Cc" %}
