---
title: Mestieri
author:
  name: Giampaolo Russo
layout: collection
permalink: /mestieri/
collection: mestieri
entries_layout: grid
---

Dal **2015** l'*Associazione Contrade di San Paolino* organizza ogni anno un vero e proprio villaggio medievale con lo scopo di ripercorrere la storia e la vita quotidiana di un'epoca che ha sempre affascinato le persone di tutte le età: **Lucca Medievale** è un evento ed un laboratorio sempre ricco nel quale le attività sociali e simboliche che vengono rappresentate sono punto d'incontro tra il passato che ci ha definito ed il presente in corso d'opera. In tutte le edizioni si sono allestite varie attività in piazza come gli *spettacoli di strada*, le *esibizioni di falconeria*, di *musica* e di *antiche danze medievali*, i *tornei di scherma* e di *balestra antica da banco*. Ma soprattutto nell'edizione del 2023, le Contrade hanno dato maggiore risalto e profuso molto impegno nella progettazione ed allestimento degli **antichi mestieri medievali** e su come si realizzavano oggetti di uso comune. L'obiettivo che ci si pone è, attraverso la ricerca e la rievocazione, rinsaldare i legami con il passato trasmettendo ed insegnando gli antichi usi, costumi e tradizioni in modo coinvolgente ed interattivo.
