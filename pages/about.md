---
layout: page
title: Chi Siamo
permalink: /about
redirect_from:
  - /balestrieri-lucca
---

<figure class="align-center">
  <a href="{{ '/images/contrade-san-paolino-big.jpg' | absolute_url }}">
    <img src="{{ '/images/contrade-san-paolino.jpg' | absolute_url }}" alt="balestrieri lucca contrade san paolino foto gruppo">
  </a>
  <figcaption>Foto di gruppo durante l'inaugurazione del Campo Tiri della Repubblica di Lucca nel maggio 2017</figcaption>
</figure>

L’Associazione Contrade San Paolino (ACSP) nasce a **Lucca** il [27 Febbraio 1991](/2019/nascita-associazione-contrade-san-paolino)
con rogito del notaio Puliti, e diviene operativa dal 1994 con l’intento di
rievocare le origini e la storia di Lucca durante il periodo medioevale. È
iscritta nel **registro del volontariato** (legge 266/91) dal 6 Febbraio 2004 al
nr. 31, ed è inserita nell'**elenco regionale delle associazioni e
manifestazioni di rievocazione e ricostruzione storica**, previsti dalla Legge
Regionale 5/2012. Il periodo storico di riferimento è quello della metà del XIV
secolo.

![regione toscana](/images/regtosc.png){: .align-right}

Dal 1994, anno della prima edizione, organizza ogni anno la sera dell'11 Luglio
la **Luminara di San Paolino**, un corteggio per le vie del centro storico di
Lucca fino alla Basilica di San Paolino a cui partecipano i vari gruppi storici
della lucchesia e gruppi amici dell'associazione. L'intera città viene immersa
in un'atmosfera d'altri tempi, con le strade illuminate da torce e addobbate
dalle bandiere del terziere San Paolino. Dal 2006 l'associazione partecipa anche
alla Luminara di Santa Croce organizzata dal Comune di Lucca per il calendario
del *Settembre Lucchese*, la sera del 13 Settembre.

Durante il mese di giugno, dal 2015, organizza la manifestazione **Lucca
Medievale** che comprende, in due giorni di allestimento in piazza: mercatino
medievale, spettacoli di strada, esibizioni di falconeria, musica e il Torneo
dei Balestrieri in Onore de lo Santo Francesco. L'edizione 2018 ha superato
tutte le aspettative di partecipazione da parte del pubblico che fa presagire
buone prospettive di crescita per il futuro.

![litab lega italiana tiro alla balestra](/images/litab.gif){: .align-right}

L'associazione è iscritta alla **Lega Italiana Tiro Alla Balestra** (LITAB) dal
1995, e ogni anno è impegnata a tenere alto il nome di Lucca durante il
campionato nazionale a cui partecipano 13 città provenienti da tutta Italia. Ha
organizzato a Barga nel settembre 2003 la 19esima edizione del Campionato
Italiano di Balestra Antica da Banco, e a Lucca la [34esima edizione a settembre
2018](/campionato-litab-lucca-2018).

A fine 2016, il Comune di Lucca concede in affitto all’associazione un terreno
incolto a Pontetetto (LU), che è stato riqualificato e inaugurato come il [Campo
Tiri della Repubblica di
Lucca](https://consanpaolino.org/2017-05-15-inaugurato-il-campo-tiri-della-repubblica-di-lucca/)
nel giugno 2017 ed è tutt'oggi utilizzato per gli allenamenti e le gare dei
balestrieri.

Nel settembre 2017 l'Associazione ha dato vita al primo
[Palio](https://consanpaolino.org/2017-10-03-luna-vince-primo-palio-contrade-san-paolino/)
cittadino, denominato **Palio delle Contrade San Paolino**, al quale possono
partecipare solamente i balestrieri aderenti al Terziere di San Paolino,
suddivisi per Contrada. Il bersaglio è la classica Brocca (Corniolo) e il Palio
dipinto da un'artista va alla contrada a cui appartiene il tiratore Primo et
Meliore.

A fine 2017, viene pubblicato il [primo libro fotografico
dell'associazione](http://www.blurb.com/b/8353950-contrade-san-paolino-2017)
tramite l'editore online Blurb.

Nel 2018, prende vita il secondo palio cittadino nel mese di Maggio, con il nome
di **Palio dei Balistarii della Repubblica di Lucca**, come voluto da Castruccio
Castracani nell'[ordo pro balistarii](/ordo-pro-balistarii), al quale possono
partecipare tutti i possessori di balestra di Lucca che ne facciano richiesta.

Oltre ai balestrieri, il gruppo dei giovani tamburini, insieme ai figuranti,
contribuiscono a creare e mantenere un importante punto di aggregazione sociale
per tutti gli abitanti di Lucca e zone limitrofe, interessati a conoscerne la
storia e riviverla in prima persona.

## Ti interessa quello che facciamo?

* Seguici sui [social o contattaci](/contatti) per avere maggiori informazioni
* Per non perdere i prossimi eventi devi assolutamente [iscriverti alla
  newsletter](/newsletter) oppure dai una occhiata al [calendario
  eventi](/calendario-eventi)
* Vuoi sostenerci? [Fai una donazione](/donazioni)
* Stare a guardare non fa per te? Dai una occhiata ai nostri
  [corsi](/corsi-lucca)!
* Guarda una selezione delle nostre [foto](/gallery)
* Leggi altri articoli in rilievo sulla nostra [associazione](/associazione)

## Ultime foto da Instagram
<!-- SnapWidget -->
<script src="https://snapwidget.com/js/snapwidget.js"></script>
<iframe src="https://snapwidget.com/embed/635566" class="snapwidget-widget" allowtransparency="true" frameborder="0" scrolling="no" style="border:none; overflow:hidden; width:100%; "></iframe>
